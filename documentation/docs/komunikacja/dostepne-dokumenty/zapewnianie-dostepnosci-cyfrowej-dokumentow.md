---
id: zapewnianie-dostepnosci-cyfrowej-dokumentow
title: Procedura zapewniania dostępności cyfrowej dokumentów
sidebar_position: 2
sidebar_label: Procedura
description: Organizacja poprzedza wybór oferty oceną dostępności cyfrowej deklarowanej przez oferenta 
keywords: [dostępne dokumenty, komunikacja, wiedza i umiejętności]
tags: [dostępne dokumenty, komunikacja, wiedza i umiejętności]
opracowanie: Stefan Wajda
data_zgloszenia: 8 listopada 2025 r.
data_aktualizacji:  4 lutego 2026 r.
wersja_robocza: true
---


## § 1. Cel i przedmiot procedury

1. Celem procedury jest zapewnienie, aby wszystkie dokumenty cyfrowe wytwarzane, publikowane lub przekazywane przez organizację były dostępne cyfrowo, zgodnie z obowiązującymi przepisami prawa oraz przyjętymi w organizacji zasadami.
2. Procedura realizuje wymagania wynikające w szczególności z:
   - ustawy z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych,
   - normy EN 301 549 – w zakresie mającym zastosowanie do dokumentów cyfrowych
   - Wytycznych dla dostępności treści internetowych (WCAG) 2.1 lub nowszych, poziom AA.
   - wewnętrznych regulacji organizacji w zakresie publikowania informacji i zarządzania dokumentami.
3. Procedura stanowi dokument wykonawczy do **Polityki dostępności dokumentów cyfrowych** i określa sposób jej realizacji w praktyce organizacyjnej.
4. Procedura obejmuje zasady, role oraz etapy działań związanych z planowaniem, tworzeniem, weryfikacją, monitorowaniem i doskonaleniem jakości dokumentów cyfrowych w organizacji.

---

## § 2. Zakres stosowania

1. Procedura obowiązuje wszystkie komórki organizacyjne oraz osoby zatrudnione lub współpracujące z organizacją, które:
   - tworzą, edytują lub publikują dokumenty elektroniczne (w szczególności DOCX, XLSX, PPTX, PDF),
   - udostępniają dokumenty w Biuletynie Informacji Publicznej, na stronach internetowych lub przekazują je odbiorcom zewnętrznym.
2. Postanowienia procedury stosuje się również do dokumentów wewnętrznych, o ile:
   - nie mają one wyłącznie charakteru roboczego **lub**
   - stanowią podstawę podejmowania decyzji, realizacji zadań lub dokumentowania działań organizacji.

---

## § 3. Definicje

1. **Dostępność cyfrowa** – właściwość dokumentu umożliwiająca jego odczytanie, zrozumienie i wykorzystanie przez różne osoby, w tym osoby z niepełnosprawnościami, przy użyciu technologii wspomagających i standardowych narzędzi.
2. **Dokument cyfrowy** – dokument w postaci elektronicznej, wytworzony lub udostępniony przez organizację, niezależnie od formatu pliku.
3. **Dokument dostępny** – dokument elektroniczny pracowany w sposób umożliwiający użytkownikom skuteczne zapoznanie się z jego treścią przy użyciu technologii wspomagających oraz standardowych narzędzi.  
4. **Szablon dostępny** – wzorzec dokumentu opracowany zgodnie z zasadami dostępności cyfrowej i zatwierdzony do stosowania w organizacji.
5. **Zespół ds. dostępności cyfrowej** – zespół powołany przez kierownika jednostki w celu koordynowania działań organizacji w obszarze dostępności cyfrowej.

---

## § 4. Odpowiedzialność

1. **Kierownik jednostki**:
   - zatwierdza Politykę dostępności dokumentów cyfrowych oraz niniejszą procedurę,
   - zapewnia środki organizacyjne i zasoby niezbędne do realizacji procesu,
   - powołuje Zespół ds. dostępności cyfrowej.   
2. **Zespół ds. dostępności cyfrowej**:
   - opracowuje i aktualizuje zasady, szablony oraz wytyczne dotyczące dostępności dokumentów,
   - zapewnia wsparcie merytoryczne i konsultacyjne dla pracowników,
   - monitoruje jakość dokumentów i raportuje wyniki kierownictwu jednostki.
3. **Autorzy dokumentów**:
   - tworzą dokumenty zgodnie z obowiązującymi zasadami i zatwierdzonymi szablonami,
   - przed publikacją lub przekazaniem dokumentu są zobowiązani do sprawdzenia jego dostępności przy użyciu dostępnych narzędzi.

4. **Komórka właściwa ds. kadr lub szkoleń**:
   - planuje i realizuje szkolenia z zakresu dostępności dokumentów cyfrowych,
   - prowadzi ewidencję przeszkolonych pracowników.
5. ** Osoby wykonujące audyty lub przeglądy dostępności dokumentów:
   - przeprowadzają okresowe kontrole jakości dokumentów,
   - przygotowują raporty oraz rekomendacje działań usprawniających.

## § 5. Etapy procesu zapewniania dostępności dokumentów

### 1. Ustanowienie zasad i standardów

1. Zespół ds. dostępności cyfrowej opracowuje Politykę dostępności dokumentów cyfrowych oraz powiązane z nią wytyczne i standardy.
2. Dokumenty te są zatwierdzane przez kierownika jednostki i udostępniane pracownikom w sposób zapewniający łatwy dostęp.

### 2. Projektowanie i utrzymanie szablonów
1. Zespół ds. dostępności cyfrowej opracowuje i utrzymuje zestaw dostępnych szablonów dokumentów, w szczególności dla:
   - dokumentów tekstowych,
   - prezentacji multimedialnych,
   - arkuszy kalkulacyjnych.
2. Szablony podlegają testom dostępności oraz okresowemu przeglądowi, nie rzadziej niż raz w roku.

### 3. Zapewnienie szkoleń i wsparcia
1. Pracownicy, których zakres obowiązków obejmuje tworzenie dokumentów, 
   są zobowiązani do ukończenia szkolenia podstawowego z zakresu dostępności cyfrowej.
2. Szkolenia realizowane są cyklicznie, z wykorzystaniem form e-learningowych lub stacjonarnych.
3. Zespół ds. dostępności cyfrowej zapewnia bieżące wsparcie konsultacyjne.


### 4. Tworzenie i weryfikacja dokumentów
1. Autor dokumentu stosuje zatwierdzone szablony i obowiązujące zasady.
2. Przed publikacją lub przekazaniem dokumentu autor jest zobowiązany do:
   - uruchomienia automatycznego sprawdzenia dostępności,
   - odnotowania wyniku weryfikacji w systemie obiegu dokumentów, jeżeli jest on stosowany w organizacji.
3. Dokumenty niespełniające minimalnych wymagań dostępności nie mogą być publikowane ani przekazywane odbiorcom zewnętrznym.

### 5. Ocena kompetencji pracowników
1. Co najmniej raz w roku przeprowadzana jest **ocena kompetencji** osób tworzących dokumenty.
2. Ocena może obejmować test wiedzy lub analizę przykładowych dokumentów.
3. Wyniki oceny wykorzystywane są do planowania szkoleń oraz doskonalenia procesu.

### 6. Audyt i doskonalenie procesu
1. Zespół ds. dostępności cyfrowej przeprowadza **coroczny audyt** losowo wybranych dokumentów.
2. Wyniki audytu przedstawiane są kierownictwu jednostki w formie raportu.
3. Na podstawie raportu opracowywany jest plan działań naprawczych i rozwojowych.

---

## § 6. Monitorowanie i mierzenie skuteczności

1. Zespół ds. dostępności cyfrowej monitoruje skuteczność procedury, w szczególności poprzez analizę:
   - stopnia wykorzystania zatwierdzonych szablonów,
   - wyników ocen kompetencji pracowników,
   - jakości dokumentów wytwarzanych w organizacji.
2. Raport z monitoringu przedstawiany jest kierownictwu jednostki co najmniej raz w roku.

## § 7. Dokumentacja procesu

W ramach realizacji procedury tworzy się i aktualizuje w szczególności:
- Politykę dostępności dokumentów cyfrowych,
- zestaw dostępnych szablonów dokumentów,
- programy i materiały szkoleniowe,
- raporty z oceny kompetencji,
- raporty z audytów dostępności dokumentów.

---

## § 8. Postanowienia końcowe

1. Procedura wchodzi w życie z dniem zatwierdzenia przez kierownika jednostki.
2. Zespół ds. dostępności cyfrowej dokonuje przeglądu procedury nie rzadziej niż raz na dwa lata.
3. W sprawach nieuregulowanych tą procedurą stosuje się przepisy powszechnie obowiązującego prawa oraz wewnętrzne regulacje organizacji.

---

## Załączniki

1. **Załącznik nr 1:** Lista kontrolna dostępnego dokumentu  
2. **Załącznik nr 2:** Wzór raportu z badania kompetencji  
3. **Załącznik nr 3:** Roczny harmonogram działań w zakresie dostępności dokumentów  

---

*Opracowano przez: Zespół ds. dostępności cyfrowej*  
*Data opracowania: listopad 2025 r.*
