---
id: polityka-dostepnych-dokumentow
title: Polityka dostępności dokumentów cyfrowych
sidebar_position: 1
sidebar_label: Polityka
description: Organizacja poprzedza wybór oferty oceną dostępności cyfrowej deklarowanej przez oferenta 
keywords: [dostępne dokumenty, komunikacja, wiedza i umiejętności]
tags: [dostępne dokumenty, komunikacja, wiedza i umiejętności]
opracowanie: Stefan Wajda
data_zgloszenia: 8 listopada 2025 r.
ostatnia_aktualizacja: 4 lutego 2026 r.
wersja_robocza: true
---




## § 1. Cel dokumentu

1. Celem Polityki jest zapewnienie, aby wszystkie dokumenty tworzone, publikowane lub udostępniane przez organizację były **czytelne, zrozumiałe i dostępne cyfrowo** dla wszystkich użytkowników, w tym osób z niepełnosprawnościami.  
2. Polityka określa:
   - zasady tworzenia i publikowania dostępnych dokumentów,  
   - role i odpowiedzialności pracowników,  
   - standardy techniczne i organizacyjne obowiązujące w organizacji,  
   - sposób nadzoru i doskonalenia praktyk w zakresie dostępności.
3, Polityka ma charakter dokumentu ramowego i stanowi podstawę do opracowywania procedur, instrukcji oraz materiałów szkoleniowych w organizacji.

---

## § 2. Zakres stosowania

1. Polityka dotyczy wszystkich osób zatrudnionych, współpracujących oraz partnerów zewnętrznych, którzy tworzą lub udostępniają dokumenty w imieniu organizacji.  
2. Zasady niniejszej polityki stosuje się do:
   - dokumentów biurowych (np. Word, Excel, PowerPoint),  
   - dokumentów publikowanych w Internecie lub BIP (np. PDF, HTML),  
   - raportów, opracowań, materiałów informacyjnych i promocyjnych.  
3. Polityka nie dotyczy dokumentów roboczych, które nie są rozpowszechniane ani archiwizowane 
   oraz nie stanowią podstawy podejmowania decyzji lub realizacji zadań publicznych.

---

## § 3. Podstawy prawne

1. Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.  
2. Norma EN 301 549 – w zakresie mającym zastosowanie do dokumentów cyfrowych
3. Wytyczne dla dostępności treści internetowych (WCAG) 2.1 lub nowsze, poziom AA. 
4. Wewnętrzne przepisy organizacji w zakresie publikowania informacji i zarządzania dokumentami.

---

## § 4. Definicje

1. **Dostępność cyfrowa** – właściwość dokumentu umożliwiająca jego odczytanie, zrozumienie i wykorzystanie przez różne osoby, w tym osoby z niepełnosprawnościami, przy użyciu technologii wspomagających i standardowych narzędzi.
2. **Dokument cyfrowy** – dokument w postaci elektronicznej, wytworzony lub udostępniony przez organizację, niezależnie od formatu pliku.
3. **Dokument dostępny** – dokument elektroniczny pracowany w sposób umożliwiający użytkownikom skuteczne zapoznanie się z jego treścią przy użyciu technologii wspomagających oraz standardowych narzędzi.  
4. **Szablon dostępny** – wzorzec dokumentu opracowany zgodnie z zasadami dostępności cyfrowej i zatwierdzony do stosowania w organizacji.
5. **Zespół ds. dostępności cyfrowej** – zespół powołany przez kierownika jednostki w celu koordynowania działań organizacji w obszarze dostępności cyfrowej.


---

## § 5. Zasady ogólne

1. Wszystkie dokumenty wytwarzane w organizacji powinny być tworzone z użyciem **zatwierdzonych szablonów**.  
2. Każdy dokument przeznaczony do publikacji lub przekazania na zewnątrz musi zostać **sprawdzony pod kątem dostępności**.  
3. Tworzenie dokumentów powinno odbywać się zgodnie z zasadami:
   - **strukturalności** – stosowanie nagłówków, list, stylów i oznaczonych elementów;  
   - **czytelności** – jasny język, odpowiedni kontrast, zrozumiała treść;  
   - **alternatywności** – opisy alternatywne dla grafik i wykresów;  
   - **uniwersalności** – dostępność na różnych urządzeniach i w różnych programach.  
4. Dokumenty skanowane lub odręczne mogą być publikowane wyłącznie wtedy, gdy istnieje równoważna wersja dostępna cyfrowo.  
5. Każdy pracownik jest odpowiedzialny za przestrzeganie zasad dostępności w zakresie czynności, 
   które wykonuje, zgodnie z przypisanymi rolami i odpowiedzialnościami.

---

## § 6. Standardy techniczne
 
1. Dokumenty biurowe przygotowuje się zgodnie z obowiązującymi w organizacji wytycznymi technicznymi dotyczącymi dostępności dokumentów:
   - stosowanie stylów nagłówków (H1, H2, H3) zamiast ręcznego formatowania,  
   - zachowanie logicznej kolejności treści,  
   - unikanie pustych akapitów i spacji do formatowania,  
   - stosowanie tekstu alternatywnego (ALT) dla grafik i wykresów,  
   - właściwe opisywanie tabel i nagłówków kolumn,  
   - stosowanie kontrastu tekstu zgodnego z WCAG (min. 4.5:1).     
2. Dokumenty PDF powinny być tworzone poprzez **zapisanie pliku źródłowego jako PDF** (Word, PowerPoint) z zachowaniem struktury dostępności.  
3. Niedopuszczalne jest publikowanie dokumentów PDF powstałych poprzez skanowanie, jeśli nie zawierają warstwy tekstowej (OCR).  
4. Zalecane formaty dostępne:  
   - DOCX, XLSX, PPTX (zachowujące style),  
   - PDF/UA (z oznaczonymi elementami struktury), 
   - HTML (dla treści dynamicznych lub interaktywnych).   
---

## § 7. Odpowiedzialność

| Rola | Zakres odpowiedzialności |
|------|---------------------------|
| **Kierownik jednostki** | Zapewnia wdrożenie i przestrzeganie polityki, nadzoruje jej aktualizację. |
| **Zespół ds. dostępności cyfrowej** | Opracowuje i aktualizuje zasady, szablony, materiały szkoleniowe, monitoruje realizację. |
| **Autorzy dokumentów** | Tworzą dokumenty zgodnie z zasadami i szablonami. |
| **Komórka właściwa ds. IT** | Zapewnia narzędzia do tworzenia i sprawdzania dostępności, wspiera technicznie szablony. |
| **Dział szkoleń / Dział kadr** | Organizuje szkolenia i monitoruje poziom kompetencji pracowników. |

---

## § 8. Szkolenia i kompetencje

1. Każdy nowy pracownik, którego zakres obowiązków obejmuje tworzenie dokumentów, uczestniczy w szkoleniu wprowadzającym z zakresu dostępności cyfrowej.  
2. Szkolenia powtarzane są cyklicznie – co najmniej raz na dwa lata.  
3. Wiedza i umiejętności pracowników są oceniane w ramach corocznego **badania kompetencji** organizowanego przez Zespół ds. dostępności.  
4. Osoby wykazujące się wysokimi kompetencjami mogą uzyskać **mikropoświadczenie kompetencji twórcy dostępnych dokumentów**.

---

## § 9. Monitorowanie i doskonalenie

1. Zespół ds. dostępności prowadzi **monitoring jakości dokumentów**, w tym:
   - losowe kontrole próbek dokumentów,  
   - analizę błędów zgłoszonych przez odbiorców,  
   - przegląd szablonów i narzędzi.  
2. Raz w roku przygotowywany jest **raport z monitoringu**, przekazywany kierownictwu jednostki.  
3. W oparciu o wyniki raportu podejmowane są działania usprawniające, w tym aktualizacja szablonów, materiałów szkoleniowych i zasad polityki.

---

## § 10. Postanowienia końcowe

1. Polityka wchodzi w życie z dniem jej zatwierdzenia przez kierownika jednostki.  
2. Zespół ds. dostępności cyfrowej dokonuje jej przeglądu nie rzadziej niż raz na dwa lata.  
3. Integralną część Polityki stanowią:
   - **Załącznik nr 1:** Lista kontrolna tworzenia dostępnego dokumentu,  
   - **Załącznik nr 2:** Zestaw szablonów dostępnych dokumentów,  
   - **Załącznik nr 3:** Wytyczne techniczne dla autorów.  

---

**Opracował:** Zespół ds. dostępności cyfrowej  
**Zatwierdził:** .......................................................  
**Data:** listopad 2025 r.
