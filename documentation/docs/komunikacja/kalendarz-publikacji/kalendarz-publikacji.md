---
id: kalendarz-publikacji
title: Stworzenie kalendarza publikacji dotyczących dostępności cyfrowej
description: Propozycja stworzenia kalendarza publikacji nt. dostępności cyfrowej
sidebar_label: Kalendarz publikacji
sidebar_position: 0 
opracowanie: Aleksandra Cybulska
data_zgloszenia: 18 listopada 2025 r.
ostatnia_aktualizacja: 19 listopada 2025 r.
wersja_robocza: true
---

## Nazwa dobrej praktyki
Stworzenie kalendarza publikacji dotyczących dostępności cyfrowej

## Wymiar dostępności:
Komunikacja

## Podmiot realizujący dobrą praktykę
Instytucja publiczna (np. urząd centralny, muzeum, biblioteka)

## Powód realizacji dobrej praktyki
W instytucji zauważono, że informacja o istniejących udogodnieniach dla osób ze szczególnymi potrzebami jest istotnym czynnikiem decyzyjnym dla tych osób pod względem planowania wizyt / aktywności. Informowanie o istniejących udogodnieniach a także o panującej w instytucji atmosferze otwartości, wspierania potrzeb wszystkich odwiedzających / klientów jest ważnym elementem komunikacji. Uznano zatem, że informowanie o dostępności cyfrowej i dostępności także z innych obszarów (architektoniczna, dostępność wydarzeń, itd.) należy przemyśleć, stworzyć kalendarz publikacji na ten temat, skupiając w nim komunikaty z różnych obszarów aktywności instytuji, tak żeby tworzyć pełny obraz możliwości uczestnictwa w działaniach wspomnianej instytucji. Przy tym stworzenie kalendarza było hasłem wyjściowym do działań, które zawierały w sobie zbudowanie zespołu wykonawczego z koordynatorem prac zespołu, zmapowaniem potrzeb w zakresie materiałów informacyjnych (np. filmy w PJM), stworzeniem budżetu.

## Charakterystyka dobrej praktyki
- **Zakres** 
- Opracowanie rocznego kalendarza publikacji.
- Określenie tematów publikacji w logicznej kolejności.
- Wybór narzędzi komunikacji, w zależności od kanału komunikacji.
- Stworzenie zespołu wykonawczego.
- Stworzenie budżetu.
- Realizacja planu (w tym koordynowanie pracy zespołu wykonawczego).
- **Cel** – Zapewnienie systematycznej i skutecznej komunikacji w zakresie dostępności cyfrowej poprzez opracowanie kalendarza publikacji i jego realizacji. Szerokie spojrzenie na potrzeby komunikacyjne (w tym konieczne współprace, zespół wykonawczy, budżet, zamówienia) i skoordynowanie działań całej instytucji tak, żeby połączyć potrzeby wszystkich komórek organizacyjnych zaangażowanych w działania powiązane z dostępnością. Kompleksowy zestaw informacji o dostępności instytucji (cyfrowej, architektonicznej, komuikacyjno-informacyjnej itp.), tak aby prezentować pełny wizerunek instytucji i ułatwiać osobom ze specjalnymi potrzebami korzystanie z jej usług.
- **Grupa docelowa** – Autorzy treści, redaktorzy, weryfikatorzy, twórcy działań związanych z dostępnoscią (wydarzenia, dostosowania architektoniczne, zamówienia itp.), nowi pracownicy instytucji.

## Przykładowy poces realizacji
1. **Analiza potrzeb informacyjnych** – identyfikacja kluczowych obszarów dostępności cyfrowej.
2. **Tworzenie kalendarza** – ustalenie harmonogramu publikacji (np. miesięcznego lub kwartalnego).
3. **Produkcja treści** – przygotowanie materiałów zgodnych z zasadami dostępności.
4. **Dystrybucja** – publikacja w wybranych kanałach komunikacji.
5. **Ewaluacja** – ocena skuteczności i aktualizacja kalendarza.

## Przykładowy harmonogram publikacji - tematy publikacji
1. **Styczeń** – Wprowadzenie do dostępności cyfrowej: podstawowe pojęcia i znaczenie.
2. **Luty** – Standardy WCAG i ich zastosowanie w praktyce w instytucji.
3. **Marzec** – Dostępne dokumenty i multimedia.
4. **Kwiecień** – Ułatwienia architektoniczne w instytucji.
5. **Maj** – Dostępność strony internetowej.
6. **Czerwiec** – Wydarzenia skierowane do osób ze szczególnymi potrzebami.
7. **Lipiec** – Międzynarodowy Miesiąc Dumy z Niepełnosprawności: jak instytucje mogą wspierać inkluzywność i różnorodność.
8. **Sierpień** – Szkolenia i zasoby edukacyjne dla pracowników instytucji.
9. **Wrzesień** – Dostępność w mediach społecznościowych.
10. **Październik** – Dostępność na miejscu: pętle indukcyjne, asysta, tłumacz PJM, komfortka itp.
11. **Listopad** – Monitorowanie i raportowanie dostępności.
12. **Grudzień** – Podsumowanie roku i plany na kolejny rok.

## Przykładowe narzędzia i kanały komunikacji (dopasowane do grupy docelowej)

### Komunikacja wewnętrzna (do pracowników)
- Spotkania zespołów – zakomunikowanie stworzenia takiego harmonogramu, omówienie realizacji i priorytetów.
- Szkolenia oraz konsultacje ze specjalistą ds. dostępności dla zespołu
- Intranet instytucji – komunikaty i materiały edukacyjne.
- Newsletter wewnętrzny – informacje o postępach i szkoleniach.
 
### Komunikacja zewnętrzna (do odbiorców)
- **Strona internetowa instytucji** – publikacja artykułów i poradników.
- **Newsletter** – regularne wysyłki do subskrybentów.
- **Media społecznościowe** – Facebook, Instagra, TikTok, YouTube, LinkedIn i in.
- **Webinary i szkolenia online** – interaktywne sesje edukacyjne.
- **Materiały drukowane** – broszury i plakaty w budynkach instytucji.

---

## Zasoby / koszty
- Pracownicy instytucji - koordynator_ka działań i zespół wykonawczy (specjaliści ds. dostępności, pracownicy_czki działów: promocji i marketingu, edukacji itp.)
- Wykonawcy usług zewnętrznych (grafik, filmowiec/realizotor audio i wideo, tłumacz_ka PJM) - w ramach posiadanego budżetu
- Materiały informacyjne (tekst, zdjęcia, filmy) - przygotowywane wewnątrz i na zamówienie
- Czas pracy członków zespołu wykonawczego z koordynatorem procesu

## Przykładowe role i odpowiedzialności zespołu wykonawczego:
- **Specjalista ds. dostępności / specjalista ds. promocji online** – Analiza potrzeb informacyjnych: identyfikacja kluczowych obszarów dostępności cyfrowej; 
zebranie informacji od interesariuszy (wewnętrznych i zewnętrznych); organizacja webinarów i szkoleń.
- **Koordynator projektu / Kierowniczka Sekcji Dostępności Cyfrowej** – Tworzenie kalendarza publikacji: ustalenie harmonogramu (miesięcznego lub kwartalnego);
określenie kolejności tematów publikacji; zatwierdzenie planu z kierownictwem.
- **Zespół ds. komunikacji / copywriter / grafik** – Produkcja treści: przygotowanie materiałów zgodnych z zasadami dostępności (WCAG); tworzenie artykułów,
poradników, materiałów multimedialnych; weryfikacja jakości i zgodności z wytycznymi.
- **Specjalista ds. promocji online / social media manager / specjalista ds. dostępności** – Dystrybucja treści: publikacja w kanałach zewnętrznych 
(strona www, media społecznościowe, newsletter); komunikacja wewnętrzna (intranet, newsletter wewnętrzny); organizacja webinarów i szkoleń.
- **Analityk/Kierownictwo** – Monitorowanie i ewaluacja: analiza wskaźników (liczba publikacji, zasięg odbiorców); raportowanie realizacji harmonogramu; 
aktualizacja kalendarza na podstawie wyników.

---

## Opis osiągniętych rezultatów
- Wzrost liczby i zasięgu dotarcia publikacji dotyczących dostepności w instytucji
- Zmniejszenie liczby zgłoszeń dotyczących niedostępności
- Spójna polityka komunikacyjna w zakresie dostępności w skali całej instytucji

---

## Sposób pomiaru rezultatów - przykładowe działania lub wskaźniki pomiarowe

### Analiza podjętych działań
- Ustalenie wskaźników (np. liczba publikacji, zasięg odbiorców, liczba wizyt osób z grupy docelowej - 1. pomiar przed wdrożeniem kalendarza i 2. pomiar na koniec okresu realizacji kalendarza).
- Feedback od pracowników i gości / klientów (ankiety, spotkania).
- Comiesięczne raporty z realizacji zadania (wyrażone w przyjętych wskaźnikach) na potrzeby komórki organizacyjnej.
- Aktualizacja kalendarza na podstawie wyników ewaluacji.

### Raportowanie / Rodzaje działań wykonywane w komórce organizacyjnej
- Raporty dla kierownictwa o realizacji harmonogramu.
- Komunikacja z zespołem pracowników nt. osiągniętych efektów i planowanych dalszych działań.

---

## Rekomendowane dobre praktyki
- Stworzenie i implementacja w organizacji Polityki dostępności cyfrowej, której ww. harmonogram jest elementem

![Kalendarz publikacji - przepływ pracy](/komunikacja/kalendarz-publikacji/kalendarz-publikacji.png)
