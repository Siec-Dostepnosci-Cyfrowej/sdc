---
id: podrecznik-tworzenia-tresci-dostepnych
title: Stworzenie Podręcznika dla twórców dostępnych cyfrowo treści
sidebar_position: 1
sidebar_label: Podręcznika dla twórców
keywords: [komunikacja, wiedza i umiejętności]
tags: [komunikacja, wiedza i umiejętności]
opracowanie: Aleksandra Cybulska
data_zgloszenia: 17 listopada 2025 r.
data_aktualizacji:  18 listopada 2025 r.
wersja_robocza: true
---

**Nazwa dobrej praktyki**: Stworzenie „Podręcznika dla twórców dostępnych cyfrowo treści”

**Wymiar dostępności**: Komunikacja

**Podmiot realizujący dobrą praktykę**: Muzeum POLIN, kontakt: Aleksandra Cybulska

---

## Powód realizacji dobrej praktyki
Pomimo szkoleń prowadzonych wewnątrz muzeum oraz możliwości bieżących konsultacji ze specjalistą w zakresie tworzenia dokumentów cyfrowo dostępnych, pracownicy odczuwali brak podręcznej pomocy do szybkiego tworzenia lub zamawiania dostępnych treści. Potrzebne były materiały skondensowane, łatwe w użyciu, zawsze pod ręką, zapewniające samodzielność i operatywność.

---

## Charakterystyka dobrej praktyki
- **Zakres**: Uzupełnienie luk w bazie wiedzy, czyli zbiorze materiałów informacyjnych i pomocniczych w odniesieniu do tworzenia treści dostępnych cyfrowo
- **Cel**: Usprawnienie tworzenia lub zamawiania treści publikowanych online w sposób dostępny cyfrowo
- **Grupa docelowa**: Wszyscy pracownicy, którzy zajmują się tworzeniem lub zamawianiem treści do publikacji w cyfrowych kanałach komunikacji muzeum

---

## Opis przeprowadzonych działań
- Pierwszy krok: określenie zakresu zagadnień do opisania w podręczniku (tu: treści tekstowe - .doc, PDF; treści nietekstowe: audio, wideo, grafiki; Media Społecznościowe) oraz strukturę opisu każdego z nich (tu: opis "krok-po-kroku" czynności, które należy wykonać; checklista do sprawdzenia, czy wszystkie elementy opracowania zostały uwzględnione).
- Drugi krok: opracowanie tekstu wraz z materiałem graficznym z dbałością o elementy dostępne, czyli prosty język, opisy alternatywne itp.
- Trzeci krok: testowanie, czyli wysłanie dokumentu losowo wybranym osobom do oceny przydatności w codziennej pracy.
- Czwarty krok: wprowadzenie uwag wynikających z testowania.
- Piąty krok: skład dokumentu, z kontrolą/nadzorem pod względem zapewniania dostępności.
- Szósty krok: Upowszechnienie podręcznika – baza wiedzy w Intranecie muzeum, informacja o stworzeniu podręcznika i miejscu, gdzie można go znaleźć rozesłana mailowo do wszystkich pracowników.

---

## Zasoby / koszty
W tym przypadku wykorzystano zasoby instytucji: zespół osób, czas ich pracy – koordynator, redaktor, grafik do składu cyfrowego, zespół osób testujących przydatność rozwiązania.

---

## Osiągnięte rezultaty
Podręcznik został wykonany, jego użyteczność przetestowana, treść złożona zgodnie z zasadami dostępności cyfrowej. Systematycznie używany przez pracowników przy tworzeniu treści do publikacji online.

---

## Sposób pomiaru rezultatów

- Liczba pobrań lub otwarć podręcznika z/w intranecie.
- Wzrost poprawności przygotowanych materiałów wg zasad dostępności cyfrowej, np. do edycji wykorzystywane są funkcje edytora treści (wcześniej np. listy były często wykonywane ręcznie); wszystkie dokumenty tworzone są z wykorzystaniem bezszeryfowych czcionek, itp.
- UWAGA: działania na rzecz zwiększenia kompetencji pracowników Muzeum w zakresie dostępnosci cyfrowej prowadzone są równolegle w wielu obszarach i z wykorzystaniem różnorodnych narzędzi, nie sposób określić konkretnej liczbowej czy procentowej zmiany jakości związanej wyłącznie z Podręcznikiem.

---

## Dokumentacja dobrej praktyki
Podręcznik zachowany w Intranecie w Bazie materiałów edukacyjnych / Muzeum dostępne oraz opublikowany w głównym portalu Muzeum ![polin.pl]/(https://polin.pl/pl/podrecznik-dla-tworcow-dostepnych-cyfrowo-tresci)
