---
id: listy-kontrolne-dostepnosci
title: Listy kontrolne dostępności
sidebar_position: 3
sidebar_label: Listy kontrolne
keywords: [komunikacja, wiedza i umiejętności]
tags: [komunikacja, wiedza i umiejętności]
opracowanie: Aleksandra Cybulska
data_zgloszenia: 17 listopada 2025 r.
data_aktualizacji: 18 listopada 2025 r.
wersja_robocza: true
---




## ✅ Lista kontrolna dla grafik (w tym grafik animowanych, np. *.gif)
- [ ] Każda grafika ma **opis alternatywny (alt)**, który jest zrozumiały i opisuje funkcję lub treść obrazu.
- [ ] Grafiki dekoracyjne oznaczone jako `role="presentation"` lub z pustym alt (`alt=""`).
- [ ] Tekst w grafice nie jest jedynym sposobem przekazania informacji (zapewniona wersja tekstowa).
- [ ] Kontrast kolorów spełnia wymagania WCAG (min. 4.5:1 dla tekstu).
- [ ] Brak migających elementów powodujących ryzyko ataku epilepsji.

---

## ✅ Lista kontrolna dla plików tekstowych (PDF, DOCX)
- [ ] Dokument ma prawidłową **strukturę nagłówków** (H1, H2, H3), zgodną z hierarchią treści.
- [ ] Tekst jest **czytelny i prosty**, bez zbędnych ozdobników.
- [ ] Plik PDF zawiera **warstwę tekstową** (nie jest obrazem).
- [ ] Opisy alternatywne dla obrazów w dokumencie są dodane.
- [ ] Tabele mają nagłówki kolumn i wierszy.
- [ ] Linki są opisane w sposób zrozumiały (np. „Pobierz raport” zamiast „Kliknij tutaj”).

---

## ✅ Lista kontrolna dla multimediów (audio, wideo, podcasty) - transkrypcja
- [ ] Transkrypcja przygotowana jest w języku oryginału.
- [ ] Dźwięki opisane są w kolejności takiej, jak na nagraniu
- [ ] Zamieszczenie w nawiasie kwadratowym nazwy mówcy, jeśli w nagraniu jest więcej niż jeden.
- [ ] Umieszczenie adnotacji „W tym pliku dźwiękowym nie ma żadnych wypowiedzi”, jeśli nie występują, np. sama muzyka.
- [ ] Transkrypcja załączona jest w formie pliku lub jako tekst bezpośrednio pod nagraniem.
- [ ] Player multimedialny jest dostępny z klawiatury i dla czytników ekranu.
- [ ] Brak automatycznego odtwarzania lub możliwość jego wyłączenia.

---

## ✅ Lista kontrolna dla multimediów (audio, wideo, podcasty) - napisy rozszerzone
- [ ] Napisy przygotowane są w języku oryginału.
- [ ] Napisy - najlepiej w oddzielnym pliku .srt - zawierającym kody czasowe, synchronizujące napis z dźwiękiem.
- [ ] Pojedynczy wers napisu zawiera ok. 40 znaków.
- [ ] Pojedyncze wejście składa się z maks. dwóch wersów, wyświetlanych nie krócej niż 3 sekundy.
- [ ] Dźwięki tła lub obrazy, które mają znaczenie dla kontektu wypowiedzi, zapisane są w nawiasie i oddzielnym wersie.
- [ ] Oznaczenie WERSALIKAMI osoby wypowiadającej słowa.
- [ ] Napisy dobrze się czyta, czyli np. nazwy własnych są w jednej linii, w jednym wejściu (ang. caption).
- [ ] Każdy wiersz zakończony jest znakiem przestankowym.
- [ ] Zapewniony jest odpowiedni kontrast między tłem a kolorem napisu.
- [ ] Dostępna jest **transkrypcja** dla materiałów audio i wideo.
- [ ] Player multimedialny jest dostępny z klawiatury i dla czytników ekranu.
- [ ] Brak automatycznego odtwarzania lub możliwość jego wyłączenia.
- [ ] Materiały nie zawierają migających elementów (bezpieczne dla osób z epilepsją).
- UWAGA: Bardziej korzystne jest przygotowanie napisów w postaci "zamkniętej" - oddzielnego pliku np. .srt - jednak, gdy nie ma takiej możliwości, krterium realizuja także napisy "otwarte" - zintegrowane w obrazem wideo. 

---

## ✅ Lista kontrolna dla multimediów (audio, wideo, podcasty) - audiodeskrypcja
- [ ] Istnieje audiodeskrypcja dla materiałów wideo, jeśli zawierają istotne elementy wizualne ważne dla kontekstu prezentowanej treści.
- [ ] Audiodeskrypcja przygotowana jest w języku oryginału.
- [ ] Audiodeskrypcja czytana jest przez lektora innego niż ten, który wypowiada się w oryginalnej ścieżce dźwiękowej.
- [ ] Audiodeskrypcja nie zakłóca oryginalnego scenariusza filmu.
- [ ] Jeśli treść audiodeskrypcji jest długa i nie mieści się w przerwie między scenami, klatka jest zatrzymana do momentu, gdy wypowiedź z audiodeskrypcji wybrzmi.
- [ ] Wideo zawiera **napisy rozszerzone** zsynchronizowane z dźwiękiem.
- [ ] Dostępna jest **transkrypcja** dla materiałów audio i wideo.
- [ ] Player multimedialny jest dostępny z klawiatury i dla czytników ekranu.
- [ ] Brak automatycznego odtwarzania lub możliwość jego wyłączenia.
- [ ] Materiały nie zawierają migających elementów (bezpieczne dla osób z epilepsją).
