---
id: organizacja-wsparcia-dostepnosci
title: Organizacja wsparcia dostępności cyfrowej w dużych i bardzo dużych podmiotach publicznych
description: Organizacja opracowuje i wdraża model organizacyjny wsparcia dostępności cyfrowej, oparty na sieci liderów dostępności, społeczności praktyków dostępności lub połączeniu obu rozwiązań, dostosowany do swojej struktury, kultury organizacyjnej i poziomu dojrzałości. 
sidebar_position: 2
sidebar_label: Alternatywny projekt zalecenia 
keywords: [WCAG, dostepność cyfrowa, wiedza i umiejetności, wdrażanie dostępności, liderzy dostępności, sieć liderów dostępności, społeczności praktyków]
tags: [WCAG, dostepność cyfrowa, wiedza i umiejętności, wdrażanie dostępności, liderzy dostępności, sieć liderów dostępności, społeczności praktyków]
opracowanie: Stefan Wajda
data_zgloszenia: 11 stycznia 2026 r.
ostatnia_aktualizacja: 11 stycznia 2026 r.
wersja_robocza: true
---

## 1. Cel zalecenia
**Projekt alternatywny do projektu zalecenia: Liderzy dostępności**

Celem zalecenia jest zapewnienie skutecznego, skalowalnego i trwałego wsparcia dostępności cyfrowej w dużych i bardzo dużych podmiotach publicznych poprzez wdrożenie odpowiedniego modelu organizacyjnego, który umożliwia rozwój kompetencji pracowników, bieżące wsparcie operacyjne oraz budowanie kultury dostępności w organizacji.

## 2. Zalecenie

Organizacja opracowuje i wdraża model organizacyjny wsparcia dostępności cyfrowej, oparty na sieci liderów dostępności, społeczności praktyków dostępności lub połączeniu obu rozwiązań, dostosowany do swojej struktury, kultury organizacyjnej i poziomu dojrzałości.

## 3. Rekomendacje

1. Organizacja dokonuje oceny własnych uwarunkowań organizacyjnych, w szczególności skali działania, struktury jednostek, dostępnych zasobów oraz kultury współpracy, w celu wyboru adekwatnego modelu wsparcia dostępności cyfrowej.  

2. W przypadku wyboru **modelu sieci liderów dostępności** organizacja:
   - formalnie wyznacza liderów dostępności w jednostkach lub komórkach organizacyjnych,
   - określa zakres ich zadań, odpowiedzialności oraz relację z koordynatorem dostępności,
   - zapewnia liderom czas i narzędzia niezbędne do realizacji roli,
   - wykorzystuje sieć liderów jako pierwszą linię wsparcia operacyjnego dla pracowników.

3. W przypadku wyboru **modelu społeczności (grup) praktyków dostępności** organizacja:
   - stwarza warunki do dobrowolnej samoorganizacji pracowników zainteresowanych dostępnością,
   - zapewnia przestrzeń do współpracy, wymiany wiedzy i wspólnego rozwiązywania problemów,
   - traktuje udział w społeczności praktyków jako element rozwoju kompetencji,
   - wykorzystuje efekty pracy społeczności (materiały, dobre praktyki, rekomendacje) w skali całej organizacji.

4. Organizacja może wdrożyć **model mieszany**, w którym:
   - sieć liderów dostępności pełni funkcję operacyjną i organizacyjną,
   - społeczność praktyków pełni funkcję rozwojową, edukacyjną i kulturową,
   - oba modele współistnieją i wzajemnie się uzupełniają.

5. Organizacja okresowo ocenia skuteczność przyjętego modelu oraz, w razie potrzeby, modyfikuje go wraz ze wzrostem dojrzałości w obszarze dostępności cyfrowej.

## 4. Uzasadnienie

W dużych i bardzo dużych podmiotach publicznych zapewnianie dostępności cyfrowej nie może opierać się wyłącznie na działaniach jednej osoby lub wąskiego zespołu. Skala organizacji, liczba pracowników oraz złożoność procesów wymagają rozproszonego i systemowego wsparcia.

Wdrożenie odpowiedniego modelu organizacyjnego umożliwia:
- bieżące wspieranie pracowników w realizacji obowiązków związanych z dostępnością,
- rozwój kompetencji w sposób ciągły i dostosowany do realnych potrzeb,
- skrócenie ścieżek komunikacji i zwiększenie spójności działań,
- budowanie kultury odpowiedzialności i współpracy wokół dostępności cyfrowej.

Wskazanie dwóch uzupełniających się modeli pozwala organizacjom dobrać rozwiązanie adekwatne do ich realiów, zamiast narzucać jeden schemat, który nie zawsze będzie skuteczny lub możliwy do wdrożenia.

## 5. Podstawy prawne

- Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.  


## 6. Przydatne artykuły:

1. [Sarah Botterill, *14 tips to build an accessibility champions network*](https://abilitynet.org.uk/resources/digital-accessibility/14-tips-build-accessibility-champions-network) 
2. [Sarah Botterill, *How to build and grow your accessibility champions network*](https://abilitynet.org.uk/resources/digital-accessibility/how-build-and-grow-your-accessibility-champions-network)
3. [AbilityNet, *How to Build an Accessibility Champions Network Guide*](https://abilitynet.org.uk/resources/digital-accessibility/how-to-build-accessibility-champions-network-guide#Form)
4. [Gareth Ford Williams, *How An Accessibility Champions Network Started. The BBC’s Story*](https://www.linkedin.com/pulse/how-accessibility-champions-network-started-bbcs-gareth-ford-williams/)
5. [CivicActions, *Accessibility Champions Program*](https://accessibility.civicactions.com/guide/champions-program)
6. [Business Disability Forum, *Accessibility Champions and Sponsors*](https://businessdisabilityforum.org.uk/resource/technology-toolkit/role-of-the-a11y-champion-sponsor/)
7. [Ted Drake, Intuit’s Accessibility Champions Program](https://medium.com/intuit-design/intuits-accessibility-champions-program-b6c0b945a476)
8. [New Zeland Goverrment, *Digital Accessibility Community of Practice (DACoP)*](https://dns.govt.nz/standards-and-guidance/nz-government-web-standards/digital-accessibility-community-of-practice)
9. [Domingos de Oliveira, *Building a community of practice for digital accessibility*](https://netz-barrierefrei.de/en/cop.html)
10. [ELUNA, *Accessibility Community of Practice*](https://el-una.org/leadership/communities-of-practice/accessibility-community-of-practice/)
11. [Canadian Accessibility Network, *Communities of Practice (CoP)*](https://www.can-rca.ca/communities-of-practice/)
12. [University of Rochester, *Communities of Practice*](https://www.rochester.edu/communications/communities-of-practice/)
13. [Wikipedia, *Community of practice*](https://en.wikipedia.org/wiki/Community_of_practice)
14. [Bost, *Communities of Practice: Definition, characteristics, and distinction from networks*](https://boost.org.uk/community-of-practice-definition-characteristics-and-distinction-from-networks/)
