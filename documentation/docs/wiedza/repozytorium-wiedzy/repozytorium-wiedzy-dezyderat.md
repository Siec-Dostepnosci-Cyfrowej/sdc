---
id: repozytorium-wiedzy-dezyderat
title: "Dezyderat: Utworzenie oficjalnego, otwartego portalu wiedzy o dostępności cyfrowej wraz z repozytorium źródeł i interpretacji"
sidebar-position: 1
sidebar-label: Projekt dezyderatu
description: Propozycja utworzenia oficjalnego, otwartego portalu wiedzy o dostępności cyfrowej wraz z repozytorium źródeł i interpretacji
keywords: [wiedza i umiejętności, repozytorium wiedzy]
tagss: [wiedza i umiejętności, repozytorium wiedzy]
opracowanie: Scalona propozycja 
data_zgloszenia: 22 listopada 2025 r.
data_aktualizacji:  22 listopada 2025 r.
wersja_robocza: true
---


## Cel zalecenia

Celem niniejszego zalecenia jest zapewnienie podmiotom publicznym **jednego, spójnego, otwartego i autorytatywnego źródła wiedzy o dostępności cyfrowej**, które ułatwi prawidłową interpretację standardów, w szczególności WCAG, oraz wesprze rozwój kompetencji niezbędnych do realizacji ustawowych obowiązków.

Zalecenie ma na celu uporządkowanie, ujednolicenie i udostępnienie w przystępnej formie materiałów edukacyjnych, poradników, dobrych praktyk i narzędzi, dotychczas rozproszonych w różnych miejscach, poprzez utworzenie oficjalnego portalu oraz otwartego repozytorium wiedzy.


## Zalecenie

Minister właściwy do spraw informatyzacji powinien utworzyć **oficjalny portal wiedzy o dostępności cyfrowej**, oparty na dwóch wzajemnie powiązanych komponentach:

1. **Portal dostępności cyfrowej** – klarowna, przyjazna użytkownikom strona internetowa prezentująca wiedzę, dobre praktyki, aktualności, szkolenia oraz materiały edukacyjne, w tym zasoby dotychczas publikowane na portalu gov.pl.  
2. **Repozytorium wiedzy i interpretacji** – otwarty, przetwarzalny zbiór dokumentów źródłowych (np. w Markdown), umożliwiający wersjonowanie, konsultacje środowiskowe, integrację z narzędziami AI oraz zapewniający jednoznaczne interpretacje standardów (w szczególności WCAG).

Portal mógłby stanowić **wydzieloną i spójną część obecnego serwisu gov.pl**, lub zostać przekształcony w **samodzielny serwis tematyczny** – w zależności od decyzji Ministra.

---

## Rekomendacje

### 1. Dotyczące portalu

1. Portal powinien porządkować i udostępniać materiały już publikowane przez Ministerstwo Cyfryzacji, w tym rozbudowany poradnik o dostępności cyfrowej, który warto wyodrębnić jako niezależną, lepiej zorganizowaną część portalu.  
2. Portal powinien zawierać:  
   - interpretacje prawne ustawy i dyrektywy 2016/2102,  
   - interpretacje WCAG wraz z przykładami,  
   - instrukcje dotyczące deklaracji dostępności,  
   - wskazówki organizacyjne i role (np. koordynator dostępności),  
   - dobre praktyki, narzędzia, artykuły eksperckie,  
   - materiały szkoleniowe (w tym nagrania, ETR, PJM, AD),  
   - kalendarium szkoleń i wydarzeń,  
   - przykładowe zasoby edukacyjne i strony z błędami dla celów szkoleniowych.
3. Portal powinien zapewniać dostęp do treści dla wszystkich, w tym małych jednostek, które nie mają własnych zasobów szkoleniowych.

### 2. Dotyczące repozytorium

1. Repozytorium powinno zawierać dokumenty pod otwartą licencją (lub możliwie liberalną), w otwartym i przetwarzalnym formacie (preferencyjnie Markdown).  
2. Zawartość powinna być tworzona i konsultowana w środowisku profesjonalistów, aby unikać błędnych interpretacji lub mitów dotyczących dostępności.  
3. Repozytorium powinno być przygotowane do automatycznego pobierania i wykorzystywania przez narzędzia oparte o AI, w tym modele językowe.  
4. Wzorcami mogą być: objaśnienia WCAG (Understanding WCAG) oraz zasoby US Access Board.

### 3. Integracja portalu z repozytorium

1. Portal stanowi warstwę informacyjną i edukacyjną; repozytorium pełni rolę zaplecza merytorycznego.  
2. Wszystkie treści prezentowane na portalu powinny mieć „źródła” w repozytorium, co umożliwi łatwą aktualizację, wersjonowanie i transparentność zmian.  
3. Portal powinien automatycznie synchronizować prezentację treści z repozytorium.

---

## Podstawa prawna

Art. 12 ust. 4 ustawy z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.

---

## Uzasadnienie

Wiedza dotycząca dostępności cyfrowej pozostaje dziś **rozproszona**, niejednolita i często obarczona uproszczeniami lub błędami. Podmioty publiczne zgłaszają trudności z ustaleniem właściwych interpretacji WCAG i przepisów prawa, a jakość dostępnych szkoleń i materiałów jest zróżnicowana.

Ministerstwo Cyfryzacji publikuje obecnie obszerny poradnik o dostępności, jednak jego obecna forma w ramach dużego serwisu gov.pl ogranicza możliwość rozwoju, wersjonowania oraz wykorzystania w narzędziach automatycznych. Wydzielenie poradnika do odrębnej struktury oraz połączenie go z repozytorium przetwarzalnych treści zapewni spójność, aktualność i transparentność.

Stworzenie portalu wraz z repozytorium:
- umożliwi jednoznaczną interpretację wymagań,  
- ułatwi rozwój kompetencji w administracji,  
- zapewni wiarygodne materiały w jednym miejscu,  
- wesprze rozwój ekosystemu szkoleniowego,  
- podniesie jakość narzędzi i usług korzystających z treści o dostępności (w tym AI),  
- poprawi dostęp do wiedzy jednostkom, które nie mają zasobów na szkolenia komercyjne.
