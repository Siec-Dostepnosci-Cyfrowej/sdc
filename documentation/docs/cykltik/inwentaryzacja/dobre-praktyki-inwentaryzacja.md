---
id: dobre-praktyki-inwentaryzacja
title: Dobre praktyki przy inwentaryzacji cyfrowych zasobów
sidebar_label: Dobre praktyki przy inwentaryzacji cyfrowych zasobów
sidebar_position: 3
keywords: [
inwentaryzacja, 
dostępność cyfrowa, 
koordynator dostępności cyfrowej,
archiwizacja
]
tags: [
inwentaryzacja, 
dostępność cyfrowa, 
koordynator dostępności cyfrowej,
archiwizacja
]
data_zgloszenia: 19 październik 2025 r.
ostatnia_aktualizacja: 19 październik  2025 r.
opracowanie: Cezary Tomczyk
status: projekt
---

## Zdefiniuj zakres inwentaryzacji

Uwzględnij wszystkie zasoby cyfrowe: strony WWW, aplikacje, dokumenty, multimedia, systemy wewnętrzne, API, repozytoria danych.

## Ustal odpowiedzialność

Wyznacz osoby lub zespoły odpowiedzialne za aktualizację i utrzymanie rejestru zasobów.

## Stosuj jednolitą klasyfikację zasobów

Wprowadź kategorie (np. publiczne, wewnętrzne, interaktywne, archiwalne) oraz metadane (np. właściciel, data publikacji, status dostępności).

## Wykorzystuj narzędzia automatyzujące wykrywanie zasobów

Zastosuj crawler-y, skanery dostępności, systemy monitorujące zmiany w strukturze serwisów.

## Regularnie aktualizuj rejestr zasobów

Zalecana częstotliwość: co najmniej raz na kwartał lub po każdej większej zmianie organizacyjnej.

# Rekomendacje

### Integruj inwentaryzację z procesami dostępności cyfrowej

Powiąż rejestr z wynikami audytów, planami naprawczymi i harmonogramami wdrożeń.

### Uwzględnij wymagania Europejskiego Aktu o Dostępności (EAA) i normy EN 301 549

Każdy zasób powinien być oceniany pod kątem zgodności z obowiązującymi przepisami.

### Zadbaj o interoperacyjność rejestru

Rejestr powinien być dostępny w formacie umożliwiającym eksport, analizę i integrację z innymi systemami (np. CMS).

### Szkol pracowników w zakresie identyfikacji i klasyfikacji zasobów

Szczególnie osoby odpowiedzialne za publikację treści i rozwój systemów.

### Wdrażaj politykę "zero zasobów osieroconych"

Każdy zasób powinien mieć przypisanego właściciela i cel istnienia.

## Uzasadnienie

### Zgodność z przepisami prawa

Inwentaryzacja jest warunkiem wstępnym dla spełnienia wymogów EAA, ustawy o dostępności cyfrowej i aktów wykonawczych.

#### Identyfikacja zasobów podlegających obowiązkowi dostępności

Zgodnie z art. 2 ust. 1 Dyrektywy (UE) 2019/882 (EAA) oraz art. 3 ustawy z dnia 26 kwietnia 2024 r. o zapewnianiu spełniania wymagań dostępności niektórych produktów i usług przez podmioty gospodarcze, obowiązek dostępności dotyczy m.in.. stron internetowych, aplikacji mobilnych, dokumentów cyfrowych i usług elektronicznych.

:::note Ważne
**Bez inwentaryzacji nie da się ustalić, które zasoby podlegają regulacjom.**
:::

#### Ocena zgodności z normą EN 301 549 oraz WCAG 2.1

Norma EN 301 549 (v3.2.1) jest wskazana jako techniczna podstawa oceny zgodności w EAA i w polskiej ustawie (art. 4 ust. 2).

:::note Ważne
**Tylko zinwentaryzowane zasoby mogą być poddane audytowi zgodności z wymaganiami technicznymi.**
:::

#### Zarządzanie wyjątkami i zasadą nieproporcjonalnego obciążenia

Art. 5 Dyrektywy EAA oraz art. 6 ustawy krajowej przewidują możliwość zastosowania wyjątku w przypadku nieproporcjonalnego obciążenia.

:::note Ważne
**Wyjątki można zastosować wyłącznie wobec konkretnych, zidentyfikowanych zasobów – rejestr jest niezbędny.**
:::

### Raportowanie i deklaracje dostępności

Zgodnie z art. 7 ustawy krajowej, podmioty zobowiązane muszą publikować deklaracje dostępności i udostępniać informacje o stanie wdrożenia.

:::note Ważne
**Rejestr zasobów stanowi podstawę do rzetelnego raportowania i aktualizacji deklaracji.**
:::

### Wdrożenie automatycznego monitoringu dostępności

Systematyczne, zautomatyzowane monitorowanie dostępności zasobów cyfrowych jest kluczowym elementem zapewniania zgodności z wymaganiami prawnymi i technicznymi, w tym z normą EN 301 549 oraz ustawą o dostępności cyfrowej z dnia 26 kwietnia 2024 r.

### Zarządzanie ryzykiem prawnym i reputacyjnym

Brak wiedzy o zasobach cyfrowych może prowadzić do nieświadomego naruszenia przepisów, skarg obywateli, a nawet sankcji administracyjnych (art. 10 ustawy).

:::note Ważne
**Rejestr zasobów pozwala na proaktywne zarządzanie ryzykiem i planowanie działań naprawczych.**
:::

### Zarządzanie ryzykiem

Brak wiedzy o zasobach cyfrowych zwiększa ryzyko naruszenia dostępności, bezpieczeństwa i integralności danych.

### Efektywność operacyjna

Uporządkowany rejestr zasobów ułatwia planowanie prac rozwojowych, audytów i budżetowanie.

### Transparentność i odpowiedzialność

Jasna struktura zasobów wspiera komunikację z obywatelami, interesariuszami i instytucjami nadzorującymi.

### Przygotowanie do automatyzacji monitoringu dostępności

Tylko zinwentaryzowane zasoby mogą być objęte systemami monitorującymi w czasie rzeczywistym.

## Przykłady zasobów cyfrowych

### Strony internetowe

* Serwis główny urzędu (np. www.miasto.gov.pl)
* BIP (Biuletyn Informacji Publicznej)
* Portale tematyczne (np. edukacja, zdrowie, transport)

### Aplikacje webowe

* System rejestracji mieszkańców
* Elektroniczne formularze i wnioski
* Platformy konsultacji społecznych

### Dokumenty cyfrowe

* PDF-y publikowane na stronie (np. uchwały, regulaminy)
* Załączniki do ogłoszeń i komunikatów
* Raporty i sprawozdania

### Multimedia

* Nagrania sesji rady
* Materiały promocyjne (grafiki, filmy)
* Podcasty i transmisje live

### Systemy wewnętrzne

* Intranet
* Repozytoria danych
* API udostępniane partnerom

---

## Załącznik A – Wzór rejestru zasobów cyfrowych

| ID zasobu | Nazwa zasobu                  | Typ zasobu     | URL / Lokalizacja                 | Właściciel / Opiekun | Status dostępności | Zgodność z EN 301 549 | Monitoring aktywny | Ostatni wynik skanowania | Data ostatniej aktualizacji | CMS / Technologia | Uwagi / Plan działania |
|-----------|-------------------------------|----------------|----------------------------------|----------------------|---------------------|------------------------|---------------------|---------------------------|-----------------------------|-------------------|------------------------|
| 001       | Serwis główny urzędu          | Strona WWW     | https://www.miasto.gov.pl        | Wydział IT           | Zgodny częściowo    | Częściowa (A, AA)      | Tak                 | 78% zgodności WCAG 2.1    | 2025-09-15                  | WordPress 6.2     | Wdrożenie poprawek WCAG planowane na 4/2025 |
| 002       | Formularz zgłoszenia szkody    | Aplikacja web  | https://bip.miasto.gov.pl/szkoda | Wydział Komunalny    | Niezgodny           | Brak zgodności         | Tak                 | 42% zgodności WCAG 2.1    | 2025-06-30                  | Angular 14        | Brak alternatyw tekstowych dla przycisków |
| 003       | Raport roczny 2024             | Dokument PDF   | https://www.miasto.gov.pl/raport2024.pdf | Biuro Burmistrza     | Zgodny              | Pełna (A, AA, PDF/UA)   | Tak                 | Zgodny z PDF/UA           | 2025-01-10                  | Adobe Acrobat Pro | Zastosowano tagowanie PDF |
| 004       | Nagranie sesji rady 12.09.2025 | Multimedia     | https://www.miasto.gov.pl/sesja-2025-09-12.mp4 | Wydział Promocji     | Niezgodny           | Brak zgodności         | Nie                 | —                         | 2025-09-13                  | MP4 / YouTube     | Brak napisów – planowane dodanie do końca października |
| 005       | API danych demograficznych     | System / API   | https://api.miasto.gov.pl/demografia | Wydział Statystyki    | Zgodny              | Pełna (A, AA, API doc)  | Tak                 | Testy automatyczne OK     | 2025-08-01                  | Node.js / Swagger | Dokumentacja dostępna, testy automatyczne aktywne |

