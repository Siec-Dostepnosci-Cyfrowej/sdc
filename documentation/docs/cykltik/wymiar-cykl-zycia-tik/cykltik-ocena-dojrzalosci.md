---
id: cykltik-ocena-dojrzalosci
title: Cykl życia TIK - ocena dojrzałości
description: Opisuje, jak ocenić dojrzałość organizacji w wymiarze Cykl życia technologii informacyjno-komunikacyjnych
sidebar_label: Ocena dojrzałości
sidebar_position: 1
keywords: [cykl życia TIK, dojrzałość do dostępności, dostępność cyfrowa, model dojrzałości dostępności]
tags: [cykl życia TIK, dojrzałość do dostępności, dostępność cyfrowa, model dojrzałości dostępności]
opracowanie: Stefan Wajda
data_zgloszenia: 28 lipca 2025 r.
ostatnia_aktualizacja: 24 września 2025 r.
wersja_robocza: true
---


**Podsumowanie**: Opisuje, jak ocenić dojrzałość organizacji do zapewniania dostępności cyfrowej w całym cyklu życia technologii informacyjno-komunikacyjnych (na podstawie [Accessibility Maturity Model](https://www.w3.org/TR/maturity-model/)).

:::warning Uwaga

Opis wymiaru Cykl życia TIK w Modelu dojrzałości dostępności odnosi się głównie do organizacji, które wytwarzają TIK. A podmioty publiczne zwykle korzystają z gotowych rozwiązań, zakupionych lub wykonanych na ich potrzeby. **Potrzebny byłby opis poziomów dojrzałości dostosowany do specyfiki tych dwóch sytuacji**. 

::: 

##  Jak ocenić poziom dojrzałości cyklu życia TIK

1. Określ dowody, które należy wykorzystać do oceny dojrzałości wymiaru dostępności w Twojej organizacji. Nie wszystkie dowody mogą mieć zastosowanie do każdej firmy lub organizacji. Wymienione tutaj dowody stanowią niewyczerpujący przykład kryteriów. Mogą one mieć zastosowanie lub nie. Możesz określić inne dowody w ich miejsce i/lub dodatkowe dowody.
2. Wymień całą dokumentację cyklu życia TIK w organizacji w odniesieniu do określonych punktów dowodowych.
3. Określ, jaki poziom dojrzałości dostępności wspiera Twoja dokumentacja dotycząca punktów kontrolnych w cyklu życia TIK.

## Poziomy dojrzałości

| Poziom | Opis  |
| -------| ------| 
| nieaktywny | Nie podjęto żadnych wysiłków lub wskazano jedynie pojedyncze działania. Jeśli wymagane są ACR (deklaracje zgodności produktu), nie są one opracowywane. |
| startowy   | Istnieje pewna świadomość i uznanie potrzeby tworzenia dostępnych dla wszystkich TIK. Działania na rzecz dostępności ograniczają się do nowych produktów, aplikacji i stron internetowych. |
| wdrażania | Trwają prace nad udoskonaleniem procesów w zakresie dostępności w cyklu rozwoju TIK w podziale na role lub dyscypliny. Wymogi dostępności są brane pod uwagę i praktykowane, ale nie są konsekwentnie stosowane podczas projektowania, tworzenia i testowania TIK w całym portfolio rozwiązań TIK. Rozpoczęto naprawę istniejących produktów, aplikacji i stron internetowych. Rozpoczęto szkolenia dotyczące dostępności cyklu rozwoju TIK, dostosowane do roli każdej osoby. |
| Optymalizacji | W organizacji pracuje ekspert ds. dostępności tworzenia TIK, który stosuje podejście strukturalne, ujednolicone i oparte na raportowaniu. Specyfikacje projektowe zawierają wytyczne dotyczące dostępności. Programiści konsekwentnie tworzą dostępny interfejs użytkownika (UI). Podczas wytwarzania przeprowadzane są ręczne i automatyczne testy dostępności. Automatyczne testy są włączone do procesów ciągłej integracji/ciągłego dostarczania (CI/CD). Zarządzanie wydaniami obejmuje bramki kontroli jakości dostępności. Wersje serwisowe są ponownie sprawdzane pod kątem dostępności. ACR dla TIK są aktualizowane i udostępniane w razie potrzeby. Badania mają na celu świadome pozyskiwanie od użytkowników z niepełnosprawnościami opinii i ocen. Szkolenia dotyczące cyklu życia technologii informacyjno-komunikacyjnych, odpowiednie do roli każdej osoby, są wymagane, monitorowane i udoskonalane. |


## Punkty dowodowe dla wymiaru cyklu życia TIK

[Punkty dowodowe](../../terms/punkt-dowodowy) cyklu życia TIK mogą obejmować między innymi:

### Badania użytkowników

- Badania użytkowników obejmują niepełnosprawności.
- Przeprowadzane są badania użytkowników skupione wyłącznie na niepełnosprawnościach.
- Uczestnikom badań zapewniono odpowiednie dostosowania, takie jak więcej czasu na sesję, technologia wspomagająca, opcje wirtualne oraz szczegóły dotyczące fizycznej lokalizacji sesji stacjonarnych i sposobu, w jaki będzie do nich zapewniany dostęp.
- Formularze, zgody, instrukcje i inne materiały są dostępne.
- Archetypy, persony, mapy drogowe oraz inne istotne syntezy i wyniki badań użytkowników obejmują osoby z niepełnosprawnościami.

### Planowanie i projektowanie

- Normy dostępności cyfrowej i inne powiązane wymagania są uwzględniane w fazach planowania i projektowania projektów TIK.
- Projektanci mają dostęp do list kontrolnych dostępności, wytycznych, szablonów adnotacji itp.
- Przeglądy dostępności są częścią procesu projektowania.
- Wszystkie przewodniki dotyczące stylu, w tym między innymi dotyczące projektu i treści, uwzględniają kwestie dostępności.
- Kwestie dostępności są uwzględniane w poszczególnych komponentach systemu projektowego, jak również w ich układzie w ramach struktur wyższego poziomu.
- Materiały projektowe przekazywane deweloperom obejmują informacje i adnotacje dotyczące dostępności, które spełniają odpowiednie standardy dostępności.
- Podejście do projektowania cech dostępności w różnych produktach jest spójne.
- Historyjki użytkowników, persony, wszelkie inne wykorzystywane biblioteki, uwzględniają osoby z niepełnosprawnościami.

### Wytwarzanie

- Programiści mają dostęp do zasobów wdrożeniowych
  - kanały zespołu do omawiania dostępności – wiadomości bezpośrednie, godziny pracy, poczta e-mail
  - strony informacyjne
- Listy kontrolne dostępności dla programistów
- Podejście do wdrażania cech dostępności w różnych produktach jest spójne.
- Istnieje udokumentowany sposób klasyfikowania i ustalania priorytetów rozwiązywania problemów z dostępnością oraz reagowania opinie i zgłoszenia [klientów]../../terms/klient) dotyczące dostępności.
- Wymagania dotyczące dostępności są uwzględniane w kryteriach akceptacji w całym cyklu życia produktu

### Doświadczenie użytkownika

- Badania użytkowników obejmują niepełnosprawności.
- Formularze, komunikaty, instrukcje lub inne materiały dotyczące osób badanych są dostępne.

### Przegląd jakości przed wydaniem

- Podejście do testowania dostępności i wprowadzania różnych produktów na rynek jest spójne.
- Proces testowania dokumentuje kroki ręcznego testowania dostępności i wykorzystywane technologie wspomagające.
- Proces testowania obejmuje automatyczne testowanie dostępności.
- Harmonogram obejmuje działania interesariuszy skupione na dostępności.
- System śledzenia błędów obejmuje kwestie dostępności.
- Istnieje system priorytetyzacji i porządkowania problemów dostępności.
- Dostępność uznana jest za warunek (bramka) wprowadzenia produktu na rynek.
- Etapy testowania i częstotliwość wprowadzania zmian w sposób zwinny, bez pełnego cyklu wydawniczego są Udokumentowane. Oto kilka przykładów:
  - Sprawdzanie treści w przypadku aktualizacji stron internetowych
  - Sprawdzanie treści postów w mediach społecznościowych
- [Raporty zgodności z dostępnością](../../terms/ACR) dla komercyjnych produktów gotowych do użycia (COTS) tworzone na końcowych etapach cyklu życia oprogramowania TIK.

### Szkolenia z zakresu tworzenia TIK

- Prowadzone są szkolenia z zakresu tworzenia i testowania TIK, wspierające punkty dowodowe tego wymiaru, aby budować i utrzymywać odpowiedne umiejętności oparte na rolach.

### Cele i wskaźniki wymiarów

- Ustalono cele związane z wymiarem, zdefiniowano wskaźniki i monitoruje się postępy.

<!--

Opis wymiaru Cykl życia TIK w Modelu dojrzałości dostępności odnosi się głównie do procesu planowania, projektowania, wytwarzania i wdrażania (publikowania) technologii. Spośród 26 punktów dowodowych:

- 8 dotyczy etapu planowania i projektowania
- 5 dotyczy etapy wytwarzania
- 2 dotyczą doświadczenia użytkownika
- 9 dotyczy przeglądy jakości przed wypuszczeniem rozwiązania na rynek
- 1 dotyczy szkoleń
- 1 dotyczy celów i wskaźników wymiaru

-->
