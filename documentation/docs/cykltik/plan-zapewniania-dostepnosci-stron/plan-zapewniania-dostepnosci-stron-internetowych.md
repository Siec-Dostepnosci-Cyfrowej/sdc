---
id: plan-zapewniania-dostepnosci-stron-internetowych
title: Plan zapewniania dostępności cyfrowej stron internetowych
sidebar_label: Zapewnianie-dostepnosci-stron-internetowych
sidebar_position: 1 
keywords: [
WCAG 2.1 AA, 
dostepnosc cyfrowa, 
planowanie, 
audyt, 
audyt zgodności, 
przegląd dostępności, 
deklaracja dostępności, 
ocena dostępności, 
zgodność z WCAG
]
tags: [
WCAG 2.1 AA, 
dostepnosc cyfrowa, 
planowanie, 
audyt, 
audyt zgodności, 
przegląd dostępności, 
deklaracja dostępności, 
ocena dostępności, 
zgodność z WCAG
]
data_zgloszenia: 23 października 2025 r.
ostatnia_aktualizacja: 23 października 2025 r.
opracowanie: Stefan Wajda
status: projekt
---

# Plan zapewniania dostępności cyfrowej stron internetowych

## Zalecenie

Organizacja opracowuje i wdraża plan zapewniania dostępności cyfrowej
swoich stron internetowych.

## Rekomendacje

1.  Plan dotyczy zapewnienia dostępności cyfrowej wszystkich
    publikowanych przez organizację i wszystkich przyszłych stron
    internetowych.
2.  Plan obejmuje niezbędne działania, powtarzalne i jednorazowe,
    obejmujące wszystkie aspekty wydawania stron internetowych, w tym:
    - przeszkolenie osób, które przygotowują i redagują treści
      internetowe, w zakresie technik tworzenia dostępnych treści i
      sposobów weryfikacji dostępności cyfrowej
    - zakres obowiązków i określenie odpowiedzialności za dostępność
      cyfrową treści internetowych pracowników i komórek
      organizacyjnych, które przygotowują, umieszczają, publikują,
      aktualizują i archiwizują treści internetowe
    - uwzględnienie wymogów dostępności cyfrowej w fazie przygotowania
      i zatwierdzania treści do publikacji
    - aktywne pozyskiwanie opinii i informacji użytkowników o
      dostępności cyfrowej
    - tryb rozpatrywania i załatwiania wniosków o zapewnienie
      dostępności
    - sposób śledzenia błędów -- platforma lub inne narzędzie, która
      służy do rejestracji i zarządzania rozwiązywaniem problemów (w tym
      błędów) na wydawanych stronach internetowych
    - dostosowany do częstotliwości zmian treści sposób systematycznego
      monitorowania dostępności cyfrowej reprezentatywnej próbki lub
      wszystkich stron w witrynie
    - badanie dostępności cyfrowej reprezentatywnej próbki stron w ciągu
      każdych kolejnych trzech lat wydawania strony internetowej i
      naprawy wykrytych w wyniku badania błędów dostępności; może to być
      audyt zgodności robiony co najmniej w odstępach co trzy lata albo
      robione co roku cząstkowe audyty zgodności tak, aby w ciągu trzech
      lat poddać badaniu całą reprezentatywną próbkę stron
    - opracowanie i przedłożenie do rozpatrzenia kierownictwu
      organizacji co najmniej raz w roku oceny stanu dostępności
      cyfrowej wydawanych witryn
    - tryb postępowania w przypadku uzyskania materiałów stron trzecich,
      które organizacja jest zobowiązana opublikować na swojej stronie
      internetowej
    - przegląd i aktualizację deklaracji dostępności strony internetowej
    - zakres obowiązków i odpowiedzialności za dostępność cyfrową
      agencji usługowej, z którą organizacja zawarła umowy obejmujące
      administrację stroną, aktualizację oprogramowania i inne prace
      serwisowe, które mogą mieć wpływ na dostępność cyfrową
3.  Plan może mieć formę: 
   - zwartego dokumentu, który reguluje kompleksowo wszystkie kwestie związane 
     z zapewnianiem dostępności cyfrowej stron internetowych organizacji lub
   - zbioru dokumentów, regulujących konkretne kwestie, 
     np. regulaminu wydawania serwisów internetowych, procedury przygotowania,
     publikacji, aktualizacji i archiwizacji treści internetowych, 
     regulaminu oceniania dostępności cyfrowej witryn internetowych 
     i aplikacji mobilnych oraz aktualizowania deklaracji dostępności.

## Uzasadnienie

Zapewnienie dostępności stron internetowych jest procesem ciągłym i
złożonym z planowych i doskonalonych działań (zadań i czynności) wielu
uczestników procesu, z których każdy ma istotny wpływ na jego
efektywność. Zalecenie wskazuje na tę złożoność.

Wyodrębnienie procesu pozwala na łatwiejsze monitorowanie, pozyskiwanie
danych o funkcjonowaniu organizacji oraz doskonalenie.

## Podstawy prawne

- Ustawa o dostępności cyfrowej stron internetowych i aplikacji
  mobilnych podmiotów publicznych z dnia 4 kwietnia 2019 r. z późn.
  zmianami (Dz. U. 2019, poz. 848)

## Źródła, opracowania

1.   WAI W3C, [Planning and Managing Web Accessibility. Plan](https://www.w3.org/WAI/planning-and-managing/plan/),
2.  Dostępność cyfrowa - Portal Gov.pl, [Badania i testy dostępności cyfrowej](https://www.gov.pl/web/dostepnosc-cyfrowa/badania-i-testy-dostepnosci-cyfrowej)
3.  [Warunki techniczne deklaracji dostępności](https://www.gov.pl/web/dostepnosc-cyfrowa/publikowanie-deklaracji-dostepnosci)

## Historia wersji

| **Wersja** | **Autor** | **Data** | **Opis zmian** |
| --- | --- | --- | --- |
| 0.9 | Stefan Wajda  | 23.10.2025 | Utworzenie |



