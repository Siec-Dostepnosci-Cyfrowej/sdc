---
name: inspekcja-dokumentu
about: Projekt zalecenia. Uwzględnienie podczas tworzenia i drogi dokumentów w jednostce wymogów dostępności WCAG 2.1 AA
wymiar: Zalecenia i Rekomendacje
keywords: [WCAG 2.1, dokumenty cyfrowe]
tags: [WCAG 2.1, dokumenty cyfrowe]
opracowanie: Krzysztof Głaz
data_zgloszenia: 17 wrzesień 2025 rok
data_aktualizacji: 26 wrzesień 2025 rok
---

# Cel dokumentu

Celem tego dokumentu jest ustalenie i wdrożenie jednolitych procedur oraz wypracowanie trwałych nawyków w zakresie zapewnienia pełnej dostępności cyfrowej wszystkich dokumentów wytwarzanych w instytucji, na każdym etapie ich obiegu. Ma on również na celu standaryzacje procesu wytwarzania dokumentów, wzrost świadomości i kompetencji oraz zapewnienie zgodności prawnej.

# Zalecenie

Pełna dostępność cyfrowa dokumentów musi być zapewniona i monitorowana przez cały cykl ich życia – od powstania, przez obieg, aż po publikację czy archiwizację.

Zaleca się, aby dbałość o tworzenie dostępnych cyfrowo dokumentów stała się formalnym elementem obowiązków służbowych każdego pracownika.

Koordynator dostępności cyfrowej w organizacji powinien:

1. Włączyć się w proces szkoleń dla osób nowo zatrudnionych.
2. Koordynować zakres i harmonogram szkoleń.
3. Mieć wpływ na tworzenie wytycznych i procedur ujednolicających formatowanie tekstów.
4. Zlecać przygotowanie szablonów dokumentów i regularnie weryfikować potrzebę nowych.
5. Okresowo kontrolować poprawność dokumentów w organizacji na różnych etapach ich obiegu.

# Rekomendacje

## Szkolenia

1. Wszyscy pracownicy odpowiedzialni za tworzenie dokumentów powinni przejść szkolenie z zasad prawidłowego formatowania tekstu, aby zapewnić ich dostępność. Takie szkolnie powinien przechodzić każdy nowy pracownik.
2. Kadra zarządzająca zostanie dodatkowo przeszkolona w zakresie weryfikacji dokumentów pod kątem cyfrowej dostępności.
3. Szkolenia powinny być zwięzłe i zawierać wyłącznie kluczowe informacje.

## Tworzenie dokumentu

1. Nowe dokumenty powinny być tworzone wyłącznie na bazie przygotowanych szablonów, dostępnych w ogólnodostępnej bazie organizacji dla różnych typów pism.
2. Pracownik zatwierdzający dokument jest odpowiedzialny za weryfikację jego dostępności. Wszelkie uwagi dotyczące dostępności skutkują cofnięciem dokumentu do ponownej edycji.
3. Dokumenty przeznaczone do publikacji (np. w BIP lub na stronie internetowej) wymagają bardziej szczegółowej kontroli lub sprawdzenia przez osobę biegle znającą zasady składu zgodnego z dostępnością.
4. W przypadku dokumentów złożonych (np. specyfikacje, dokumentacje) zaleca się szczegółową weryfikację przez dodatkowego specjalistę lub zlecenie ich przygotowania zewnętrznemu podmiotowi specjalizującemu się w składzie tekstów dostępnych cyfrowo.

# Uzasadnienie

Wdrożenie i nadzór nad prawidłowym tworzeniem dokumentów na każdym etapie, uzupełnione cyklicznymi szkoleniami koncentrującymi się na najczęstszych błędach, ma na celu wypracowanie właściwych nawyków w zakresie dostępności cyfrowej.
