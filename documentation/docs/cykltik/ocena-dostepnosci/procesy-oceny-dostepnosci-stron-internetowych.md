---
id: procesy-oceny-dostepnosci-stron-internetowych
title: Procesy oceny dostępności stron internetowych
description: Na ocenę dostępności strony internetowej składa się szereg przeprowadzanych kontroli.
sidebar_label: Proces oceny stron internetowych
sidebar_position: 1 
keywords: [
WCAG 2.1 AA, 
dostepnosc cyfrowa, 
cykl życia TIK
]
tags: [
WCAG 2.1 AA, 
dostepnosc cyfrowa, 
cykl życia TIK
]
data_zgloszenia: 15 września 2025 r.
ostatnia_aktualizacja: 26 września 2025 r.
opracowanie: Tomasz Kałużyński
wersja_robocza: true
---




Na ocenę dostępności strony internetowej składa się szereg
przeprowadzanych kontroli. Weryfikacji poddawane są zarówno aspekty
techniczne, jak i merytoryczne.

## Weryfikacja dostępności strony w obszarze technicznym

Obszar techniczny to szeroko rozumiana konstrukcja strony. Dotyczy
zarówno jej elementów, ich konfiguracji, a także poprawności użytych
skryptów.

## Komponenty i moduły

1.  Ocenie dostępności poddawane są poszczególne komponenty i moduły, za
    pomocą których będzie budowana strona internetowa.

2.  Weryfikacja elementów strony przeprowadzana jest przez przeszkolone
    w tym zakresie osoby.

3.  Dostępność wprowadzanych elementów strony podlega kontroli na każdym
    etapie projektowania strony, a także w trakcie jej właściwego
    funkcjonowania.

4.  W odniesieniu do dostępności dokonywana jest ocena i analiza
    współdziałania poszczególnych elementów strony.

## Metodyka weryfikacji

Weryfikacji użytych elementów do budowy strony dokonują przeszkolone w
zakresie dostępności osoby za pomocą:

1.  Dostępnych w sieci narzędzi, wykorzystujących skrypty do walidacji

2.  Manualnej konfiguracji elementów

3.  Konsultacji i poddaniu testom elementów przy współpracy osób ze
    specjalnymi potrzebami.

Strona jako całość, a także jej poszczególne elementy kontrolowane są na
każdym etapie.

## Faza koncepcji i projektowania

Dobór odpowiednich komponentów i modułów odbywa się w oparciu o:

- wiedzę na temat ich działania,

- założenia docelowego działania strony,

- sprecyzowanie grupy odbiorców,

- wytyczne wynikające z Ustawy o Dostępności.

## Faza wdrażania i budowy strony

W trakcie konstruowania strony każdy z jej elementów poddawany jest
kontroli dostępności. Odbywa się to za pomocą weryfikacji kompetentnych
i przeszkolonych w zakresie dostępności osób. Zalecana jest konsultacja
z osobami ze specjalnymi potrzebami. Kontroli poddawane są zarówno
poszczególne elementy, a także cała strona na danym etapie.

## Faza funkcjonowania strony w sieci

Weryfikacji podlegają elementy, które poddane zostały zmianom, np.
aktualizacji. Poprawność działania podzespołów strony oceniana jest
także w odniesieniu do wprowadzanej zawartości.

## Faza modernizacji i zmian

Każda zmiana, mająca wpływ na wyświetlanie zawartości strony jest
weryfikowana za pomocą dostępnych w sieci walidatorów kodu. Prowadzona
jest przez wykwalifikowane w zakresie dostępności osoby. Zmiana to
rekonfiguracja elementu, jego aktualizacja lub wprowadzenie nowego
komponentu, który ma wpływ na sposób działania strony.

## Weryfikacja dostępności strony w obszarze zawartości

Obszar zawartości to zagadnienia obejmujące treść strony. Ta, aby była
dostępna powinna być odpowiednio redagowana i budowana w formie
artykułów czy innego rodzaju form prasowych (treść bywa elementem form
graficznych).

## Przedmiot weryfikacji

Weryfikacji podlegają treści na stronie. Ocenia się:

- język, jaki został użyty przy ich pisaniu,
- budowa artykułu,
- redakcja i łamanie artykułu,
- sposób wyświetlania treści.

## Metodyka weryfikacji 

Weryfikację przeprowadzają upoważnione i wykwalifikowane w tym zakresie
osoby, w oparciu o:

- dostępne w sieci narzędzia, tj. jasnopis, wave, html validator, Colour
  Contrast Analyser, etc.
- własną ocenę, podyktowaną zawodowym przygotowaniem
- pomoc odbiorcy ze specjalnymi potrzebami
- wytyczne Ustawy o Dostępności

Weryfikacji wprowadzanych treści dokonuje się:

- przed publikacją artykułu

Przygotowany przez redaktora artykuł podlega korekcie językowej, a także
weryfikacji pod kątem wymogów dostępności cyfrowej.

- tuż po publikacji artykułu

Kontrolę przeprowadza się chwilę po publikacji artykułu na stronie w
celu sprawdzenia czy warunki techniczne i środowisko online mogło mieć
wpływ na sposób jego wyświetlania.

- przy modernizacji strony, jej aktualizacji oraz rekonfiguracji jej
  elementów

Ocenie poddawane są treści, które już są publikowane na stronie, ale
zmiana jej struktury mogła mieć wpływ na sposób wyświetlania artykułów.

- systematycznie, zachowując stopień cykliczności

W oparciu o ustalone uprzednio interwały czasowe kontroli poddawane są
wszystkie publikowane treści.

- zawsze, gdy zmianom uległy wytyczne WCAG oraz Ustawy o Dostępności

Weryfikacja treści i sposobu jej wyświetlania prowadzona jest w
odniesieniu do wprowadzonych zmian w przepisach.
