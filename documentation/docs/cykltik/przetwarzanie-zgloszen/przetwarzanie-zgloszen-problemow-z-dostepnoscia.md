---
id: przetwarzanie-zgloszen-problemow-z-dostepnoscia
title: Przetwarzanie zgłoszeń problemów z dostępnością
sidebar_label: Przetwarzanie zgłoszeń problemów z dostępnością
sidebar_position: 3 
keywords: [
inwentaryzacja, 
zgłoszenia, 
dostępność cyfrowa, 
koordynator dostępności cyfrowej,
planowanie, 
projektowanie, 
wdrożenie, 
eksploatacja, 
archiwizacja
]
tags: [
inwentaryzacja, 
zgłoszenia, 
dostępność cyfrowa, 
koordynator dostępności cyfrowej,
planowanie, 
projektowanie, 
wdrożenie, 
eksploatacja, 
archiwizacja
]
data_zgloszenia: 24 września 2025 r.
ostatnia_aktualizacja: 24 września 2025 r.
opracowanie: Cezary Tomczyk
status: projekt
---

## Przetwarzanie zgłoszeń problemów z dostępnością

### Zalecenie

1. **Szybka korekta**  
   Jeżeli zgłoszenie dotyczy niedostępnej strony lub jej elementu, a poprawka jest możliwa do wdrożenia samemu (np. brak atrybutu `alt`, pusty link, błędna struktura nagłówków), należy ją wprowadzić niezwłocznie, najpóźniej w ciągu 2 dni roboczych.

2. **Zgłoszenie wymagające większych zasobów**  
   - Potwierdź odbiór zgłoszenia w ciągu 3 dni roboczych.  
   - Poinformuj użytkownika o przewidywanym terminie rozwiązania (maks. 30 dni, chyba że, wymaga to większych nakadów).  
   - Wpisz zgłoszenie do rejestru zdarzeń.

3. **Treść wyłączona spod obowiązku**  
   - W odpowiedzi podaj podstawę prawną wyłączenia (art. 8 ustawy).  
   - Zaproponuj alternatywny sposób dostępu (wersja tekstowa, kontakt telefoniczny, wizyta w siedzibie).

4. **Inwentaryzacja barier wynikających ze zgłoszeń**  
   - Każde zgłoszenie jest źródłem danych do inwentaryzacji barier (art. 9 ustawy).  
   - Klasyfikuj zgłoszenia według typu: percepcja, operacja, zrozumiałość, niezależność.  
   - Raz na kwartał sporządzaj raport zbiorczy: liczba zgłoszeń, najczęstsze bariery, status działań naprawczych.  
   - Wyniki wpływają do deklaracji dostępności i planu działań naprawczych.

### Rekomendacje

#### Szkolenia

- Cykliczne szkolenia z WCAG 2.1, EN 301 549 i ustawy o dostępności cyfrowej dla indywidualnych osób odpowiedzialnych za cyfrową dostępność lub zespołów redakcyjnych, developerskich i wsparcia.  
- Ćwiczenia praktyczne: symulacje zgłoszeń, pisanie odpowiedzi prostym językiem, obsługa rejestru zdarzeń.  
- Warsztaty z koordynacji zgłoszeń, aktualizacja deklaracji, komunikacji z użytkownikiem.

#### Tworzenie dokumentu

- Wewnętrzna procedura przetwarzania zgłoszeń zawierająca:  
  - kanały przyjmowania (formularz, e-mail, telefon),
  - czas reakcji i odpowiedzi,
  - szablony wiadomości (załącznik A),
  - schemat dokumentowania i zamykania zgłoszeń.
- Rejestr zgłoszeń. Przykadowe pola:
  `data | ID | opis bariery | źródło | status | osoba odpowiedzialna | planowany termin | uwagi`.
- Wyznaczenie koordynatora dostępności cyfrowej – osoba koordynuje proces przetwarzania zgłoszeń, prowadzi inwentaryzację barier i aktualizuje deklarację dostępności.

#### Wskaźniki efektywności (monitorowane co miesiąc / kwartał)

| Wskaźnik | Cel | Częstotliwość |
|---|---|---|
| Czas potwierdzenia odbioru | ≤ 3 dni rob. | miesięcznie |
| Czas zamknięcia zgłoszenia | ≤ 30 dni (80% spraw) | kwartalnie |
| Zgłoszenia uwzględnione w inwentaryzacji | 100% | kwartalnie |
| Powtarzające się zgłoszenia | &lt; 10% rocznie | rocznie |

### Uzasadnienie

- Przetwarzanie zgłoszeń jest obowiązkiem wynikającym z art. 8 ustawy o dostępności cyfrowej.
- Szybka i przejrzysta reakcja buduje zaufanie obywateli oraz zmniejsza ryzyko skarg i postępowań administracyjnych.
- Zgłoszenia użytkowników uzupełniają wyniki automatycznych testów, wskazując bariery wymagające oceny kontekstowej lub manualnej, np. znaczenie grafiki, poprawność kolejności fokusu, zrozumiałość treści.
- Powyższe działania wspierają realizację [Polityki Dostępności Plus](https://www.funduszeeuropejskie.gov.pl/strony/o-funduszach/fundusze-europejskie-bez-barier/dostepnosc/program/o-programie/) oraz zasadę "zaprojektuj dla wszystkich".

---

### Załącznik A – Skrócone szablony odpowiedzi

| Sytuacja | Treść (uproszczona) |
|---|---|
| Poprawka wprowadzona | „Dziękujemy za zgłoszenie. Alternatywny opis został już dodany. Prosimy o sprawdzenie i ewentualne kolejne uwagi.” |
| Wyłączenie prawne | „Zgodnie z art. 5 ust. 2 pkt 3 ustawy o dostępności cyfrowej, dokument archiwalny nie podlega obowiązkowi dostępności. Oferujemy wersję tekstową, prosimy o kontakt.” |
| W planie rozwoju | „Zgłoszenie zostało przyjęte. Modernizacja komponentu planowana jest w (tutaj data). Poinformujemy o gotowym rozwiązaniu.” |
| Brak możliwości technicznej | „Po analizie okazało się, że obecna architektura systemu nie pozwala na wprowadzenie zmiany. Szukamy alternatywnego rozwiązania. Powiadomimy, gdy się pojawi.” |