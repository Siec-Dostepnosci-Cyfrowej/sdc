---
id: zapisy-w-zleceniach-zamowieniach-umowach
title: Zapisy w zleceniach/zamówieniach/umowach
sidebar-position: 1
sidebar-label: Zalecenie 
description: Propozycja wymaganych zapisów w zleceniach/zamówieniach/umowach dotyczących produktów cyfrowych
keywords: [
        zaopatrzenie,
		umowy
]
tags: [
        zaopatrzenie,
		umowy
]
opracowanie: Tomasz Bartel
wspolpraca: Tomasz Bartel
data-zgloszenia: 12 października 2025
data-aktualizacji:  12 października 2025
status: projekt
---

* Zapisy w zleceniach/zamówieniach/umowach

**Zalecenie**

**Podmiot publiczny powinien w zleceniach/zamówieniach/umowach dotyczących produktów cyfrowych zawrzeć następujące zapisy:**

**Zapisy obligatoryjne:**

**Zamówienie nowego produktu:**

„Przedmiot zlecenia/zamówienia/umowy musi być wykonany zgodnie z wytycznymi zawartymi w załączniku do ustawy z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.”

**Utrzymanie/rozwój aplikacji**

„Przedmiot zlecenia/zamówienia/umowy musi być utrzymywany zgodnie z wytycznymi zawartymi w załączniku do ustawy z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.”

**Zapisy fakultatywne:**

1. Wykonawca zobowiązany jest do poinformowania Zamawiającego, jeśli w trakcie prac nad przedmiotem umowy okaże się, że wymogi Zamawiającego stoją w sprzeczności z ustawą z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.
2. (wyłącznie dla stron internetowych/oprogramowania) Załącznikiem do protokołu odbioru będzie raport z oceny przeprowadzonej przez audytora zewnętrznego.
3. (_Jeżeli nie wprowadzamy do umowy wymogu raportu np. z powodu kosztów_). Zamawiający zastrzega sobie prawo do 7 dniowych testów przedmiotu umowy pod kątem dostępności cyfrowej przed ostatecznym odbiorem.
4. (_dla dokumentów cyfrowych_) Odbiór nastąpi po pozytywnej weryfikacji dostępności cyfrowej dostarczonego dokumentu.
5. W przypadku wystąpienia błędów w stosunku do wymagań Zamawiającego w zakresie dostępności cyfrowej, które wystąpią w trakcie użytkowania programu (strony/aplikacji), Wykonawca zobowiązuje się do usunięcia niezgodności w czasie nieprzekraczającym 6 dni od momentu przekazania przez Zamawiającego zgłoszenia.

&nbsp;

Zgodnie z at. 5 ust. 1 UDC stron internetowych i aplikacji mobilnych podmiotów publicznych, podmiot publiczny zapewnia dostępność cyfrową przez spełnienie przez jego stronę internetową, zarządzane elementy strony internetowej, jego aplikację mobilną lub zarządzane elementy aplikacji mobilnej wymagań określonych w załączniku do ustaw. Zasadnym jest zatem zamieszczenie **wymagania** by program (strona/aplikacja) lub dokument spełniały wymogi dostępności cyfrowej.

Uzasadnienie do zapisów fakultatywnych:

1. W małych gminach/innych podmiotach publicznych , często brakuje osób, które orientują się w sprawach związanych z dostępnością cyfrową. Przy zamówieniach może się zdarzyć, że np. zastosowanie kolorów (kontrast), lay out nie będą spełniać wymagań dostępności. Informacje o tym powinien przekazać Wykonawca.
2. Dlaczego raport z oceny przeprowadzonej przez audytora zewnętrznego jest tylko fakultatywny? W wielu instytucjach są już zatrudnione osoby, które mogę bez problemu przeprowadzić audyt, a nie można ukrywać, że wykonanie takiego raportu podnosi koszt umowy.
3. Przy własnym audycie musimy mieć czas na sprawdzenie dostępności strony.
4. Przy zamówieniu dokumentów wykonujemy tylko własny audyt dokumentu, chociaż nie ukrywam, że przy małych gminach/innych podmiotach publicznych nawet to może być ciężkie do wykonania.
5. Niezależnie od przeprowadzonego audytu, dopiero po rozpoczęciu użytkowania programu może okazać się, że wystąpią błędy w stosunku do dostępności cyfrowej. Termin podajemy 6 dniowy – wynika on z art. 18 ust. 3 ustawy. Dostajemy zgłoszenie, na drugi dzień przekazujemy zgłoszenie do Wykonawcy.

