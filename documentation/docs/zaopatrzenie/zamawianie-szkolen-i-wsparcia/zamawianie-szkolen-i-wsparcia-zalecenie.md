---
id: zamawianie-szkolen-i-wsparcia-zalecenie
title: Zalecenie w sprawie organizacji i zamawiania szkoleń oraz wsparcia edukacyjnego w zakresie dostępności cyfrowej przez podmioty publiczne
sidebar_position: 1
sidebar_label: Projekt zalecenia
description: Zalecenie dotyczące planowania i zamawiania szkoleń oraz wsparcia edukacyjnego w zakresie dostępności cyfrowej
keywords: [rozwiązanie systemowe, zaopatrzenie, zamówienia publiczne, wiedza i umiejętności]
tags: [rozwiązanie systemowe, zaopatrzenie, zamówienia publiczne, wiedza i umiejętności]
opracowanie: Stefan Wajda
data_zgloszenia: 10 lutego 2026
data_aktualizacji:  10 lutego 2026
wersja_robocza: true
---


## 1. Cel zalecenia

Celem zalecenia jest wsparcie podmiotów publicznych w prawidłowym planowaniu, zamawianiu i wykorzystywaniu szkoleń oraz innych form wsparcia edukacyjnego w zakresie dostępności cyfrowej, w sposób adekwatny do skali organizacji oraz etapu jej dojrzałości organizacyjnej.

Zalecenie ma na celu ograniczenie działań pozornych oraz zwiększenie trwałości efektów podejmowanych działań.

---

## 2. Zalecenie

Zaleca się, aby podmioty publiczne planowały i zamawiały szkolenia oraz wsparcie edukacyjne w zakresie dostępności cyfrowej jako element szerszego systemu zapewniania dostępności, a nie jako samodzielne działanie mające na celu rozwiązanie problemów organizacyjnych lub procesowych.

---

## 3. Rekomendacje

### 3.1. Uwzględnianie etapu dojrzałości organizacji

Rekomenduje się, aby przed sformułowaniem zapytania ofertowego lub specyfikacji zamówienia:

- podmiot publiczny dokonał wstępnej autodiagnozy swojego etapu dojrzałości w obszarze dostępności cyfrowej,
- określił, czy jego potrzeby mają charakter:
  - budowania podstaw,
  - porządkowania i ujednolicania praktyk,
  - pogłębiania kompetencji specjalistycznych.

---

### 3.2. Zróżnicowanie podejścia w zależności od skali organizacji

Rekomenduje się, aby:

- w małych organizacjach szkolenia mogły pełnić rolę działania wiodącego, pod warunkiem że są ukierunkowane na przygotowanie do samodzielnego wdrożenia zasad i narzędzi,
- w organizacjach średnich i dużych szkolenia powszechne nie były traktowane jako podstawowe narzędzie zapewniania dostępności, a ich rolę ograniczano do wsparcia zespołów roboczych w ramach działań systemowych.

---

### 3.3. Rozróżnianie typów wsparcia edukacyjnego

Rekomenduje się, aby podmioty publiczne wyraźnie rozróżniały:

- szkolenia podstawowe (świadomościowe i przygotowawcze),
- wsparcie szkoleniowo-wdrożeniowe (systemowe),
- szkolenia specjalistyczne (zadaniowe),

oraz dobierały je zgodnie z rzeczywistą potrzebą, a nie według jednolitego schematu.

---

### 3.4. Formułowanie zapytań ofertowych

Rekomenduje się, aby zapytania ofertowe:

- zawierały opis kontekstu organizacji, w tym:
  - skalę działania,
  - istniejące zasady, standardy i narzędzia,
  - rolę, jaką planowane działania mają odegrać,
- nie ograniczały się wyłącznie do opisu programu szkolenia,
- pozostawiały wykonawcom przestrzeń do zaproponowania adekwatnego rozwiązania, a nie tylko „oferty szkoleniowej”.

---

### 3.5. Ocena ofert

Rekomenduje się stosowanie prostych, przejrzystych kryteriów oceny ofert, koncentrujących się na:

- adekwatności oferty do potrzeb organizacji,
- dopasowaniu do etapu dojrzałości,
- realistyczności i trwałości efektów,

a nie wyłącznie na cenie lub liczbie tematów szkoleniowych.

---

### 3.6. Ograniczenie działań pozornych

Rekomenduje się unikanie sytuacji, w których:

- szkolenia są zamawiane w celu formalnego wykazania działania,
- szkolenia mają zastępować decyzje organizacyjne,
- odpowiedzialność za dostępność przenoszona jest wyłącznie na przeszkolonych pracowników.

---

## 4. Uzasadnienie

Doświadczenia podmiotów publicznych oraz analiza praktyk rynkowych wskazują, że szkolenia z zakresu dostępności cyfrowej często nie prowadzą do trwałej zmiany praktyk organizacyjnych, jeśli nie są osadzone w szerszym systemie zasad, standardów i procesów.

W szczególności w organizacjach średnich i dużych szkolenia powszechne:

- generują znaczne koszty organizacyjne,
- nie zapewniają spójności praktyk,
- nie prowadzą do systemowego zapewniania dostępności.

Zalecenie ma na celu przesunięcie akcentu z działań incydentalnych na planowanie działań edukacyjnych jako elementu zarządzania dostępnością cyfrową.

---

## 5. Podstawy prawne

- ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych,


---

## 6. Źródła i opracowania

- wytyczne i materiały Ministerstwa Cyfryzacji,
- opracowania Sieci Dostępności Cyfrowej,
- dobre praktyki krajowe i międzynarodowe w zakresie zarządzania dostępnością.

---


