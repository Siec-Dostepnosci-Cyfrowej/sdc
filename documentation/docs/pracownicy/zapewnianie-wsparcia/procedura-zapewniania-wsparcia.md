---
id: procedura-zapewniania-wsparcia
title: Procedury uzyskiwania wsparcia przez pracowników i wpółpracowników
description: Stworzenie procedury uzyskiwnia wsparcia prez pracowników i współpacowników organizacji.
sidebar_label: Procedura zapewniania wsparcia
sidebar_position: 1 
keywords: [
WCAG 2.1 AA, 
dostepnosc cyfrowa
]
tags: [
WCAG 2.1 AA, 
dostepnosc cyfrowa
]
data_zgloszenia: 29 lipca 2025 r.
ostatnia_aktualizacja: 30 października 2025 r.
opracowanie: Karolina Paluszek
wspolpraca: Hanna Pasterny
wersja_robocza: true
---

## Zalecenie

- **Utwórz procedurę** uzyskiwania wsparcia (dostosowań i racjonalnych
  uprawnień) przez pracowników oraz inne osoby pracujące na rzecz
  organizacji niezależnie od formy współpracy (stażyści, wolontariusze,
  zleceniobiorcy, eksperci, inni).

- **Opracuj procedurę** przy współudziale osób odpowiedzialnych za
  dostępność w organizacji (np. Koordynator dostępności) oraz osób z
  niepełnosprawnościami (pracowników/ współpracowników lub
  reprezentatywną grupę dla tego środowiska, np. NGO, Społeczna Rada ds.
  Osób z niepełnosprawnościami).

- **Zapewnij dostępności cyfrowej** dokumentu procedury.

- **Opublikuj przyjętej procedury** na ogólnodostępnej stronie
  internetowej organizacji, w BIP -- Oferty pracy oraz w dokumentacji
  wewnętrznych, np. w Intranecie, w sekcji "niezbędnik pracownika".

## Rekomendacje 

W treści procedury uwzględnij:

- katalog przykładowych form wsparcia, podkreśl możliwość starania się o
  inne, niewskazane w katalogu formy wsparcia;
- wzór wniosku o zapewnienie wsparcia, przygotowany zgodnie z zasadami
  dostępności;
- termin rozpatrzenia wniosku i inne terminy w postępowaniu;
- wskazanie ścieżki postępowania, w tym akceptacji wnioskodawcy dla
  ewentualnych alternatywnych rozwiązań, jeśli zapewnienie wsparcia we
  wnioskowanej formie nie jest możliwe;
- wskazanie procedury odwoławczej;
- wskazanie osoby/ jednostki rozpatrującej wnioski. Jeśli to możliwe,
  włącz w ten proces osoby z niepełnosprawnościami;
- konieczność uzasadnienia odmowy pozytywnego załatwienia sprawy;
- w przypadku osób nowozatrudnionych, warto przewidzieć możliwość
  złożenia wniosku już w procesie rekrutacyjnym lub tuż po jego
  zakończeniu, ale przed dniem rozpoczęcia pracy, tak aby podjąć
  niezbędne ustalenia i zapewnić czas na wdrożenie koniecznych zmian,
  dokonanie zakupów, zabezpieczenie środków itp;
- uregulowanie kwestii odpowiedzialności za powierzony sprzęt,
  oprogramowanie i inne mienie oraz ich ubezpieczenia. Dopuszczenie i
  ustalenie zasad korzystania w pracy z zasobów rzeczowych pracownika
  (sprzętu, oprogramowania itp.), np. na podstawie umowy użyczenia;
- w procedurze uwzględnij osobę odpowiedzialną za pozyskanie środków na
  zapewnienie wsparcia, przeanalizuj potencjalne źródła finansowania
  (dotacje, dofinansowanie, projekty);
- kwestie techniczne procedowania wniosku:
  - wnioski mogą być składane w formie: papierowej i elektronicznej,
    osobiście, zdalnie, ustnie do protokołu;
  - każda forma złożenia wniosku musi zostać udokumentowana;
  - pamiętaj, że procedura uzyskiwania wsparcia musi spełniać wymogi
    dostępności cyfrowej.

## Podstawa prawna

- Ustawa z dnia 4 kwietnia 2019 r. o dostępności cyfrowej stron
  internetowych i aplikacji mobilnych podmiotów publicznych (tekst
  jednolity Dz.U. 2023 poz. 1440).

- Ustawa o rehabilitacji zawodowej i społecznej osób niepełnosprawnych
  (t.j. Dz. U. z 2025 r. poz. 913)

## Uzasadnienie

Osoby niepełnosprawne mają z mocy prawa zagwarantowane dostosowanie
stanowiska pracy. Dla osób z umiarkowanym i znacznym stopniem
niepełnosprawności jest to warunek pracy na otwartym rynku pracy.
Jednocześnie, obowiązujące przepisy prawa przewidują system dofinansowań
związanych z zatrudnieniem osób niepełnosprawnych (także w zakresie
wydatków na sprzęt, oprogramowanie czy technologie wspierające). Chociaż
treść przepisów jasno obliguje pracodawców do stworzenia osobom
niepełnosprawnym właściwych warunków pracy, procedura ich uzyskania nie
jest ściśle uregulowana. Nie jest powszechną praktyką regulowanie tej
kwestii w aktach wewnętrznych poszczególnych organizacji. Wobec tego
istnieje ryzyko arbitralnego podejmowania decyzji w tym zakresie, często
przez osoby niezorientowane w przedmiocie dostępności. Z drugiej strony,
realizacja oczekiwań pracowników może generować duże obciążenia
finansowe i organizacyjne po stronie pracodawców. Dlatego jasne
uregulowania są potrzebne, aby umożliwić obu stronom stosunku pracy
skonfrontowanie własnych oczekiwań i możliwości w tym zakresie, a
jednocześnie wyeliminować przypadkowość i arbitralność decyzji.
Publikacja tych regulacji jest ważna, aby przyjęte reguły były jasne
także dla kandydatów do pracy i współpracujących z podmiotem.
