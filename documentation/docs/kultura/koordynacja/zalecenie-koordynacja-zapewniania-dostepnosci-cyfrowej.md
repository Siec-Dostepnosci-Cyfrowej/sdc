---
id: zalecenie-koordynacja-zapewniania-dostepnosci-cyfrowej
title: Projekt zalecenia w sprawie koordynacji zapewniania dostępności cyfrowej w podmiotach publicznych
sidebar_label: Projekt zalecenia
sidebar_position: 0
description: Propozycja zalecenia
keywords: [kultura organziacyjna, zarządzanie, koordynator ds. dostępności cyfrowej, zespół ds. dostępnośi cyfrowej, koordynacja dostępnością cyfrową]
tags: [kultura organziacyjna, zarządzanie, koordynator ds. dostępności cyfrowej, zespół ds. dostępnośi cyfrowej, koordynacja dostępnością cyfrową]
opracowanie: Stefan Wajda
data_zgloszenia: 21 grudnia 2025 r.
ostatnia_aktualizacja: 21 stycznia 2026 r.
wersja_robocza: true
---

## Cel zalecenia

Celem zalecenia jest uregulowanie sposobu **koordynowania zapewniania dostępności cyfrowej** w podmiotach publicznych w taki sposób, aby działania w tym zakresie były planowane, systematyczne, nadzorowane i skutecznie wdrażane, a nie ograniczały się do realizacji obowiązków formalnych.

Zalecenie ma na celu wzmocnienie roli koordynacji dostępności cyfrowej poprzez jej **właściwe osadzenie w strukturze zarządzania**, przypisanie odpowiednich kompetencji oraz zapewnienie warunków do długofalowego prowadzenia zmian organizacyjnych.

---

## Zalecenie

**Podmiot publiczny organizuje zapewnianie dostępności cyfrowej jako trwały proces zarządczy, realizowany przy odpowiedzialnym udziale kierownictwa, z wykorzystaniem wyznaczonej funkcji koordynacyjnej posiadającej odpowiednie umocowanie, kompetencje oraz wsparcie decyzyjne.**


## Rekomendacje


1. Odpowiedzialność kierownictwa i sponsor wykonawczy
   - Zapewnianie dostępności cyfrowej powinno być objęte odpowiedzialnością kierownictwa podmiotu publicznego.
   - W organizacjach o średniej i dużej skali zaleca się wyznaczenie sponsora wykonawczego ds. dostępności, który:
     - nadaje działaniom odpowiedni priorytet,
	 - wspiera rozwiązywanie barier organizacyjnych,
	 - zapewnia ciągłość i stabilność działań.
2. Funkcja koordynacyjna
   - Zaleca się wyznaczenie koordynatora ds. dostępności cyfrowej jako funkcji organizacyjnej, a nie wyłącznie zadania technicznego.
   - Koordynator powinien:
     - organizować i integrować działania prowadzone w różnych obszarach,
	 - działać z upoważnienia kierownictwa lub sponsora wykonawczego,
	 - posiadać możliwość inicjowania działań planistycznych i usprawniających.
3. Zespół lub komitet ds. dostępności
   - W średnich i dużych podmiotach publicznych zaleca się powołanie zespołu lub komitetu ds. dostępności.
   - Zespół powinien:
     - mieć charakter międzyobszarowy,
     - wspierać planowanie, monitorowanie i ocenę działań,
     - stanowić forum współpracy i uzgadniania rozwiązań.
4. Dostosowanie modelu do skali organizacji
   - W niewielkich organizacjach funkcja koordynacyjna może być realizowana bezpośrednio przez kierownika lub jego zastępcę.
   - W dużych organizacjach zaleca się zapewnienie koordynatorowi zaplecza organizacyjnego, np. w postaci biura ds. dostępności.
5. Planowanie, monitorowanie i kompetencje
   - Działania w zakresie dostępności cyfrowej powinny być prowadzone w sposób planowy i monitorowany.
   - Zaleca się:
     - powiązanie działań z procesami IT, publikowania treści i zamówień publicznych,
     - zapewnienie szkoleń i wsparcia kompetencyjnego.
	 
## Uzasadnienie 

- Zapewnianie dostępności cyfrowej wymaga zmian obejmujących sposób zarządzania, 
  planowania i realizacji działań w organizacji. Są to zmiany o charakterze systemowym i długofalowym.
- Dotychczasowe doświadczenia wskazują, że powierzanie koordynacji dostępności cyfrowej 
  osobom bez odpowiedniego umocowania decyzyjnego oraz wsparcia kierownictwa prowadzi 
  do ograniczenia tej roli do działań formalnych i reaktywnych. 
  W efekcie dostępność nie staje się trwałym elementem funkcjonowania organizacji.
- Skuteczne zapewnianie dostępności cyfrowej wymaga:
   - jednoznacznego przypisania odpowiedzialności,
   - realnego wsparcia kierownictwa,
   - umocowanej funkcji koordynacyjnej,
   - współpracy międzyobszarowej.
- Zalecenie ma na celu stworzenie warunków, w których koordynator dostępności cyfrowej 
  posiada rzeczywisty wpływ na zmiany organizacyjne, a dostępność staje się elementem 
  jakości zarządzania, a nie wyłącznie obowiązkiem formalnym.	 
	 
## Podstawy prawne

- Ustawa z dnia 19 lipca 2019 r. o zapewnianiu dostępności osobom ze szczególnymi potrzebami.
- Ustawa z dnia 4 kwietnia 2019 r. o dostępności cyfrowej stron internetowych i aplikacji mobilnych podmiotów publicznych.
- Przepisy wykonawcze wydane na podstawie powyższych ustaw.	 
	 
## Załączniki
- [Szablon zarządzenie w sprawie organizacji i koordynacji zapewniania dostępności](zarzadzenie-w-sprawie-organizacji-i-koordynacji)
- [Komentarz do zarządzenia](komentarz-do-zarzadzenia.md)
- [Sponsor wykonawczy ds. dostępności](sponsor-wykonawczy.md)
- [Koordynator ds. dostępności cyfrowej](koordynator-ds-dostepnosci.md)
- [Tryb pracy Zespołu / Komitetu ds. Dostępności. Komentarz](tryb-pracy-zespolu-ds-dostepnosci-komentarz.md)
- [Ramowy roczny cykl pracy Zespołu / Komitetu ds. Dostępności](roczny-cykl-zespolu-ds-dostepnosci.md)
- [Wskazówki dla kierowników małych podmiotów publicznych w sprawie zapewniania dostępności cyfrowej](wskazowki-dla-kierownikow.md)
