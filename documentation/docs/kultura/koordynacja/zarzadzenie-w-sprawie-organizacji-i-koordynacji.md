---
id: zarzadzenie-w-sprawie-organizacji-i-koordynacji
title: Szablon zarządzenie w sprawie organizacji i koordynacji zapewniania dostępności
sidebar_label: Szabon zarządzenia  
sidebar_position: 1
description: Szabon zarządzenia w sprawie organizacji i koordynacji zapewniania dostępności
keywords: [kultura organziacyjna, zarządzanie, koordynator ds. dostępności cyfrowej, zespół ds. dostępności cyfrowej, koordynacja dostępnością cyfrową]
tags: [kultura organziacyjna, zarządzanie, koordynator ds. dostępności cyfrowej, zespół ds. dostępności cyfrowej, koordynacja dostępnością cyfrową]
opracowanie: Stefan Wajda
data_zgloszenia: 21 grudnia 2025 r.
ostatnia_aktualizacja: 20 lutego 2026 r.
wersja_robocza: true
---


**Zarządzenie nr … [organ wydający] z dnia …………………**

**w sprawie organizacji i koordynacji zapewniania dostępności w [nazwa podmiotu]**

---

## § 1. Cel zarządzenia

1. Zarządzenie określa sposób organizacji i koordynacji działań związanych z zapewnianiem dostępności w [nazwa podmiotu], ze szczególnym uwzględnieniem dostępności cyfrowej.
2. Celem zarządzenia jest stworzenie warunków do planowego, spójnego i skutecznego prowadzenia działań w zakresie dostępności poprzez właściwe osadzenie tych działań w strukturze organizacyjnej oraz procesach zarządczych [nazwa podmiotu].

---

## § 2. Model koordynacji dostępności

1. Zapewnianie dostępności w [nazwa podmiotu] jest realizowane jako proces organizacyjny wymagający współpracy komórek organizacyjnych oraz zaangażowania kierownictwa.
2. Koordynacja zapewniania dostępności jest prowadzona w modelu zespołowym, przy udziale wyznaczonego koordynatora ds. dostępności.
3. Model koordynacji uwzględnia charakter, skalę oraz strukturę organizacyjną [nazwa podmiotu].

---

## § 3. Powołanie Zespołu ds. Dostępności

1. Powołuje się **Zespół ds. Dostępności**, zwany dalej „Zespołem”.
2. **Celem Zespołu jest projektowanie, wprowadzanie i utrwalanie w funkcjonowaniu [nazwa podmiotu] zmian, które zapewnią możliwie najpełniejszą dostępność architektoniczną, cyfrową oraz informacyjno-komunikacyjną wszystkich realizowanych w [nazwa podmiotu] procesów i usług.**
3. W celu realizacji wskazanego celu Zespół planuje, koordynuje i monitoruje działania związane z zapewnianiem dostępności, w szczególności w obszarze dostępności cyfrowej.
4. Zespół pełni funkcję opiniodawczo-doradczą oraz koordynacyjną wobec kierownictwa [nazwa podmiotu].

---

## § 4. Skład Zespołu

1. W skład Zespołu wchodzą przedstawiciele komórek organizacyjnych, których działalność ma wpływ na zapewnianie dostępności, w szczególności:
   - obszaru technologii informacyjno-komunikacyjnych,
   - komunikacji i publikowania treści,
   - zamówień publicznych,
   - obsługi prawnej,
   - kadr i szkoleń.
2. Skład Zespołu może być dostosowywany do potrzeb oraz struktury organizacyjnej [nazwa podmiotu].
3. Członkowie Zespołu uczestniczą w jego pracach w ramach obowiązków służbowych.

---

## § 5. Koordynator ds. dostępności

1. Wyznacza się **Koordynatora ds. dostępności**, który organizuje i prowadzi prace Zespołu.
2. Do zadań Koordynatora należy w szczególności:
   1. inicjowanie i koordynowanie działań planistycznych w zakresie dostępności,
   2. wspieranie komórek organizacyjnych w realizacji działań związanych z dostępnością,
   3. gromadzenie i analiza informacji niezbędnych do oceny stanu zapewniania dostępności,
   4. przygotowywanie informacji, analiz i rekomendacji dla kierownictwa [nazwa podmiotu].
3. Koordynator realizuje swoje zadania we współpracy z członkami Zespołu oraz innymi pracownikami [nazwa podmiotu].

---

## § 6. Planowanie i monitorowanie

1. Działania w zakresie dostępności są realizowane w sposób planowy.
2. Zespół, we współpracy z Koordynatorem, może opracowywać propozycje planów działań w zakresie dostępności oraz monitorować ich realizację.
3. Informacje o stanie zapewniania dostępności mogą być okresowo przedstawiane kierownictwu [nazwa podmiotu].

---

## § 7. Biuro ds. Dostępności

1. W podmiotach publicznych o złożonej strukturze organizacyjnej lub znaczącej skali działalności koordynacja zapewniania dostępności może być wspierana przez **biuro ds. dostępności** lub inną wyodrębnioną komórkę organizacyjną.
2. Biuro ds. dostępności stanowi zaplecze organizacyjne i eksperckie Koordynatora ds. dostępności.
3. Do zadań biura ds. dostępności może należeć w szczególności:
   - bieżąca koordynacja działań prowadzonych w ramach planów dostępności,
   - wsparcie komórek organizacyjnych w zakresie interpretacji przepisów i standardów dostępności,
   - gromadzenie i analiza informacji dotyczących stanu dostępności,
   - przygotowywanie materiałów roboczych, sprawozdań i rekomendacji dla Zespołu oraz kierownictwa,
   - wspieranie działań szkoleniowych i informacyjnych.
4. Zakres zadań oraz umiejscowienie biura ds. dostępności w strukturze organizacyjnej [nazwa podmiotu] określa kierownik podmiotu.

---

## § 8. Współpraca i warunki realizacji

1. Komórki organizacyjne [nazwa podmiotu] współpracują z Koordynatorem oraz Zespołem w zakresie realizacji działań związanych z zapewnianiem dostępności.
2. [Nazwa podmiotu] zapewnia warunki organizacyjne sprzyjające realizacji zadań określonych w niniejszym zarządzeniu, w tym możliwość podnoszenia kompetencji w zakresie dostępności.

---

## § 9. Postanowienia końcowe

1. Zarządzenie wchodzi w życie z dniem podpisania.
2. Nadzór nad realizacją zarządzenia powierza się [stanowisko / komórka organizacyjna].

---
