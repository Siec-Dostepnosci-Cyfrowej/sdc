---
id: ramowy-plan-zapewniania-dostepnosci-poziom-poczatkowy
title: Ramowy plan działania na rzecz zapewniania dostępności cyfrowej   
description: Przedstawia propozycje planu działania
sidebar_label: Ramowy plan - poziom początkowy
sidebar_position: 4
keywords: [plan działania]
tags: [plan działania]
opracowanie: Anna Czekalska, Stefan Wajda
data_zgloszenia: 21 listopada 2025 r.
ostatnia_aktualizacja: 21 listopada 2025 r.
wersja_robocza: true
---


*wersja dla organizacji rozpoczynającej działania systemowe (po okresie reaktywnym)*

## 1. Komunikacja

### Cel
Utworzenie podstawowych standardów pozwalających na dostępne i spójne przekazywanie treści na zewnątrz i wewnątrz organizacji.

### Działania
- Ustanowienie minimalnych zasad przygotowywania i publikowania treści dostępnych cyfrowo.  
- Wprowadzenie podstawowych szablonów dokumentów i komunikatów.  
- Uporządkowanie i ujednolicenie kanałów komunikacji z obywatelami (strona www, e-mail, BIP).  
- Uruchomienie podstawowego mechanizmu zgłaszania problemów z dostępnością cyfrową.  
- Rozpoczęcie publikowania komunikatów edukacyjnych i informacyjnych o dostępności dla pracowników.

---

## 2. Wsparcie 

### Cel  
Stworzenie i uruchomienie podstawowej struktury wsparcia użytkowników oraz osób odpowiedzialnych wewnątrz organizacji.

### Działania
- Wyznaczenie osoby kontaktowej lub małego zespołu do obsługi zgłoszeń związanych z dostępnością cyfrową.  
- Opracowanie i udokumentowanie podstawowego procesu obsługi zgłoszeń (przyjęcie → rejestracja → reakcja).  
- Zapewnienie co najmniej jednego dostępnego kanału zgłaszania problemów (formularz, e-mail).  
- Przygotowanie krótkiego przewodnika dla pracowników: *Co zrobić, gdy pojawi się zgłoszenie?*  
- Rozpoczęcie analizy najczęściej występujących problemów i tworzenie pierwszych prostych procedur reagowania.

---

## 3. Personel

### Cel  
Stworzenie pierwszej struktury ról i odpowiedzialności w obszarze dostępności cyfrowej.

### Działania
- Wyznaczenie koordynatora ds. dostępności cyfrowej (lub osoby prowadzącej inicjatywę).  
- Włączenie kilku kluczowych osób z komórek IT, komunikacji, kadr i obsługi strony www do minimalnego zespołu roboczego.  
- Doprecyzowanie podstawowych zadań związanych z dostępnością w zakresach obowiązków.  
- Rozpoczęcie monitorowania obszarów, które wymagają wsparcia kadrowego lub kompetencyjnego.  
- Zaplanowanie pierwszych szkoleń podnoszących świadomość (np. wprowadzenie do WCAG, podstawy dostępności treści).

---

## 4. Zaopatrzenie 

### Cel  
Upewnienie się, że pierwsze działania zakupowe nie pogłębiają problemów z dostępnością.

### Działania
- Wprowadzenie minimalnych zapisów dotyczących dostępności cyfrowej do nowych umów i zamówień publicznych.  
- Umieszczenie wymogu zgodności z WCAG 2.1 AA i EN 301 549 przy zakupach stron, systemów czy usług informatycznych.  
- Przygotowanie prostych checklist zakupowych dla osób odpowiedzialnych za zamówienia.  
- Wstępna analiza istniejących umów i identyfikacja obszarów ryzyka (np. brak wsparcia, brak aktualizacji poprawiających dostępność).  
- Nawiązanie kontaktu z dostawcami najważniejszych systemów w celu ustalenia ich planów dot. dostępności.

---

## 5. Wiedza i umiejętności 

### Cel  
Podniesienie podstawowej świadomości dostępności cyfrowej w całej organizacji.

### Działania
- Przeprowadzenie krótkiego szkolenia wprowadzającego dla wszystkich pracowników lub kadry kierowniczej.  
- Rozpoczęcie tworzenia „podstawowego pakietu wiedzy”: mini-poradniki, proste listy kontrolne, krótkie filmy instruktażowe.  
- Przeszkolenie osób tworzących dokumenty i treści cyfrowe z podstawowych zasad dostępności (nagłówki, tekst alternatywny, kontrast).  
- Wybór kilku osób do pogłębionego szkolenia – np. testerów Easy Check lub redaktorów treści.  
- Rozpoczęcie budowy wewnętrznej biblioteki zasobów edukacyjnych.

---

## 6. Cykl życia TIK 

### Cel  
Wprowadzenie podstawowego porządku i powtarzalności w działaniach związanych z projektowaniem, tworzeniem i utrzymaniem treści oraz systemów cyfrowych.

### Działania
- Opracowanie i wdrożenie podstawowego procesu publikacji treści na stronie www i w BIP.  
- Nawiązanie współpracy z IT oraz z osobami odpowiadającymi za aktualizacje systemów.  
- Wprowadzenie pierwszych, minimalnych wymagań dostępności w nowych projektach i aktualizacjach.  
- Rozpoczęcie prowadzenia **rejestru zasobów cyfrowych** (lista stron, podstron, dokumentów, aplikacji).  
- Uruchomienie wstępnych, prostych testów automatycznych lub Easy Check dla najważniejszych stron lub dokumentów.

---

## 7. Zarządzanie i kultura organizacyjna 

### Cel  
Utworzenie fundamentu systemowego podejścia do dostępności.

### Działania
- Opracowanie i przyjęcie **mini polityki dostępności cyfrowej** (wersja podstawowa).  
- Ustanowienie obowiązku corocznego raportowania kierownictwu o stanie dostępności.  
- Określenie wstępnych wskaźników monitorowania (np. liczba zgłoszeń, liczba dostępnych dokumentów, czas reakcji).  
- Wprowadzenie dostępności jako stałego punktu na wybranych posiedzeniach kierownictwa lub zespołów roboczych.  
- Rozpoczęcie wewnętrznej kampanii informacyjnej budującej kulturę dostępności (plakaty, krótkie komunikaty, „zasada tygodnia”).  
- Przygotowanie organizacji do przeprowadzenia pierwszej samooceny poziomu dojrzałości.
